<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0244" xml:lang="hu">
	<teiHeader>
		<fileDesc>
			<titleStmt>
				<title type="main">Két koldus</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">651</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Két koldus</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>Két koldus</head>
				<lg>
					<l>Csöndes országútján alkonyatkor egyszer</l>
					<l>Találkozott két vén, rongyos, megtört ember,</l>
					<l>Két szegény koldus. S hogy egymás mellé érnek:</l>
					<l>- Ösztönéből örök nagy üldöztetésnek -</l>
					<l>Az egyiknek, ime, megrogyik a térde</l>
					<l>És „ne bánts!” motyogja megriadva, félve...</l>
					<l>Odalép hozzá és megnézi a másik:</l>
					<l>„Koldus vagy, vén zsidó, rajtad is meglátszik!...</l>
					<l>Ne félj, ne reszkess ugy... én neked nem vétek:</l>
					<l>Mért bántanák egymást hitvány koldusnépek?...</l>
					<l>- S néma nézésével fénytelen szemöknek</l>
					<l>A koldusok lassan barátságot kötnek,</l>
					<l>S mert az utjok ugyis oly uttalan, aztán</l>
					<l>Együtt mendegélnek már tovább a pusztán.</l>
					<l>Hallgatag ballagnak és néznek a földre...</l>
					<l>S az egyik öreg csak megáll eltünődve:</l>
					<l>„Testvér - szól sóhajtva - valamikor... régen</l>
					<l>Volt egy kis házacskám, egy kis földem nékem...</l>
					<l>S mikor még nem voltam ilyen koldus-szegény:</l>
					<l>Azt a te fajtádat - bizony - gyülöltem én...</l>
					<l>S hogy itt együtt megyünk, az jár a fejemben:</l>
					<l>Ládd, harag, gyülölség nincs egy szikra bennem!</l>
					<l>Mért hogy gonosz érzés most nincs bennem semmi?!</l>
					<l>- Hogy szeressük egymást: koldusnak kell lenni!...</l>
					<l>Elhallgat. A zsidó nem felel... csak érez,</l>
					<l>S könnyét letörülni gyakran nyúl szeméhez...</l>
					<l>És tovább ballagnak csöndesen, szó nélkül,</l>
					<l>Míg a piros alkony estévé sötétül.</l>
					<l>A falu még messze; fáradtak is régen:</l>
					<l>Meghálni ledülnek bársonyos gyepszélen.</l>
					<l>A rongyos batyukból csak előkerülnek</l>
					<l>Száraz karéjai sokféle kenyérnek...</l>
					<l>A kolduskenyérben, hej, a puha ritka:</l>
					<l>Hulló könny legföllebb, ami megpuhitja...</l>
					<l>Tüzet gyujtnak aztán, s fényénél mesélnek</l>
					<l>Száz bánatáról a koldus életnek...</l>
					<l>Elsirja a zsidó, hogy a sorsa oly bús -</l>
					<l>Ó, mert ő zsidó is amellett, hogy koldus...</l>
					<l>Hogy kővel dobálják és hogy ősz szakállát</l>
					<l>Lelketlen suhancok meg-megráncigálják;</l>
					<l>Alamizsnát tőlük nem kér - nem is adnak -</l>
					<l>És hogy rája mégis kutyát uszitgatnak...</l>
					<l>A másiknak rajta megesik a szive:</l>
					<l>Koldus a koldusnál nyomorultabb, ime...</l>
					<l>S néznek tünődve a pislogó parázsba -</l>
					<l>Míg ki nem gyúl fönn a csillagok világa:</l>
					<l>Akkor a zsidó a tűz mellől felállva</l>
					<l>Csöndesen beléfog esti imájába.</l>
					<l>És a másik némán, szótlanul bámulja,</l>
					<l>Hogy hajlong a zsidó... búg fel-feljajdulva...</l>
					<l>Panaszos sirámok szállnak ajakárul</l>
					<l>És a két szeméből könnye csak aláhull...</l>
					<l>Majd meg halkan suttog, mellét sürün verve...</l>
					<l>S reszkető két karját kinyujtja - keletre...</l>
					<l>Valakit, valamit mintha onnan várna...</l>
					<l>Mintha szoritani vágyná a karjába...</l>
					<l>Ragyogó szemmel néz az üres légbe</l>
					<l>Talán a mennyország nyílt meg most előtte.</l>
					<l>S, hogy imádságát a zsidó elvégezte,</l>
					<l>Megint lepihen a tűz mellé a gyepre.</l>
					<l>Néz a tűzbe békén... boldogan... a másik</l>
					<l>Nézi csodálkozva a zsidót sokáig...</l>
					<l>Nem sejti, dolgának mi lehet a nyitja,</l>
					<l>Csak bámul... végtére lassan megszólitja:</l>
					<l>„Hallod, öreg zsidó! Mondjad, mi lelt téged:</l>
					<l>Piros volt az orcád... a szemed meg égett...</l>
					<l>Napkeletnek álltál... arra néztél arra...</l>
					<l>Hol gajdolva, hol meg hangtalan hadarva.</l>
					<l>Az imént még sirtál - most meg, mint a gyermek,</l>
					<l>Olyan gondtalan vagy - szinte irigyellek.</l>
					<l>Én nem értem... ebben valami titok van:</l>
					<l>Mondjad, te vén zsidó, mondjad, mi van ottan?...”</l>
					<l>Ősz fejét a másik fölemeli lassan,</l>
					<l>Szemében rajongás, csodás áhitat van:</l>
					<l>„Ott... keletnek... arra... - kezdi álmodozva -</l>
					<l>Népét a Szent, a „Név” oda visszahozza -</l>
					<l>Ott van Jeruzsálem! ott van a szent ország...</l>
					<l>Ott nem lesz a részem száraz koldusmorzsák:</l>
					<l>Cédrusok közt élek, boldogan, bőségben -</l>
					<l>Odafönn az égben meg van irva régen...</l>
					<l>Hogy itt koldus vagyok - az nem igaz! álom...</l>
					<l>Fölébredünk - ott van megigért világom!...</l>
					<l>A Messiás eljő - elmegyünk Sionba...</l>
					<l>A régi nap felsüt: csupa fény meg pompa!</l>
					<l>Van egy nagy, szent templom - az aranytól fénylik -</l>
					<l>Imádkozhatom majd reggeltől estélig...</l>
					<l>Ott nincsen gonoszság, csak áhitat, jóság:</l>
					<l>Ami itt csak álom, ott édes valóság...</l>
					<l>Ott meg nem cibálják többé ősz szakállam:</l>
					<l>„Zsidó! zsidó!” - ott nem kiáltják utánam.</l>
					<l>Ma szét vagyunk szórva, élünk koldussorba' -</l>
					<l>Jövőre szabadon, megfiatalodva...</l>
					<l>Kergetnek ma minket hátra meg előre -</l>
					<l>Sionban leszünk mind jövőre.. jövőre!...</l>
					<l>- Kihamvadt tűz mellett alszik rég a másik...</l>
					<l>De ő még mesélne akár pirkadásig...</l>
					<l>Öreg este van már... az álom lehuzza</l>
					<l>Vén törődött testét. Imát mormol ujra</l>
					<l>És a másik mellé lefekszik a földre,</l>
					<l>S álmában is motyog: „jövőre... jövőre”</l>
				</lg>
			</div>
		</body>
	</text>
</TEI>