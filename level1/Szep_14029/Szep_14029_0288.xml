<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0288" xml:lang="hu">
	<teiHeader>
		<fileDesc>
			<titleStmt>
				<title type="main">Kedves öcsém</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">314</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Kedves öcsém</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>Kedves öcsém</head>
				<lg>
					<l>Kijártad minden iskolád,</l>
					<l>Öcsém állj meg, ne lépj tovább,</l>
					<l>A kislány várjon egy kicsit</l>
					<l>S a blues s a jazz mely úgy visit.</l>
				</lg>
				<lg>
					<l>Az élet jön most, a világ,</l>
					<l>Még egy percig maradj diák:</l>
					<l>Füleljed bátyád tanait,</l>
					<l>Mert boldogulásra tanít.</l>
				</lg>
				<lg>
					<l>Jaj féltelek nagyon, gyerek,</l>
					<l>Hemzsegnek nézd az emberek,</l>
					<l>Vigyázz hogy életútadon</l>
					<l>Ne tapossanak majd agyon.</l>
				</lg>
				<lg>
					<l>Vigyázz ha jársz, vigyázz ha állsz,</l>
					<l>Vigyázz ha autóbuszra szállsz,</l>
					<l>Ki már föllépne, hogy nagy úr,</l>
					<l>Lökd félre irgalmatlanul.</l>
				</lg>
				<lg>
					<l>Lábára hágsz valakinek,</l>
					<l>Pardont sose hadarj, minek?</l>
					<l>Sőt, tyúkszemét gázold le, le,</l>
					<l>Éreztesd súlyodat vele.</l>
				</lg>
				<lg>
					<l>Tyúkszemről tyúkszemre haladj,</l>
					<l>A muszkli fontos, nem az agy,</l>
					<l>Bolond kinek az esze sok,</l>
					<l>Csak a buták az okosok.</l>
				</lg>
				<lg>
					<l>Hát légy okos, sose feledd</l>
					<l>Fajtádért fájó kebeled</l>
					<l>És mindennap hördűlj nagyot:</l>
					<l>Csúda de nagy magyar vagyok!</l>
				</lg>
				<lg>
					<l>Addig danoljad ezt a dalt</l>
					<l>Míg nem szerzel szép hivatalt,</l>
					<l>Mandátumot, mozit, pazar</l>
					<l>Villát, mint kárvallott magyar.</l>
				</lg>
				<lg>
					<l>Ó hát a nők! A nők fiam</l>
					<l>Neked nyílnak mindannyian:</l>
					<l>Akárki lánya asszonya,</l>
					<l>Tipord el és robogj tova.</l>
				</lg>
				<lg>
					<l>Ami kis szív szívedbe bújt,</l>
					<l>Enyésszen el a nyomorúlt,</l>
					<l>Hogy jól múlass völgyön hegyen,</l>
					<l>Eged hogy felhőtlen legyen.</l>
				</lg>
				<lg>
					<l>S ajánlom jól, igyál egyél,</l>
					<l>Nyolcvan kiló hamar legyél,</l>
					<l>Fejed legyen dagadt, tokás,</l>
					<l>Mint ősnemes magyar szokás.</l>
				</lg>
				<lg>
					<l>És még nagyobb pofát csinálj</l>
					<l>Hogy fölfelé is imponálj</l>
					<l>Lefogadom hogy erre fel</l>
					<l>Majd méltóságos úr leszel.</l>
				</lg>
				<lg>
					<l>Ha indul háború, hevülj,</l>
					<l>Hadat kerülj: csak Pesten ülj,</l>
					<l>A belső frontot óva ódd,</l>
					<l>Van itt tenni-vennivalód.</l>
				</lg>
				<lg>
					<l>Szalámit végy, kávét vajat,</l>
					<l>Tanár rágjon kenyérhajat:</l>
					<l>Elvész hazánk? mint illik, azt</l>
					<l>Pezsgő, cigány mellett sirasd.</l>
				</lg>
				<lg>
					<l>A lelkieket szép öcsém</l>
					<l>Ni majdnem elfelejtem én:</l>
					<l>A lelkieket meg ne vesd,</l>
					<l>A gyöngét lelkedből nevesd,</l>
				</lg>
				<lg>
					<l>Sajnáld, sajnáld le aki bal</l>
					<l>Oldali igéket szaval,</l>
					<l>Hitlert csodáld, imádd a vért,</l>
					<l>Heil! lelkesedj a pogromért.</l>
				</lg>
				<lg>
					<l>Becsuktad a kalandregényt,</l>
					<l>Megfullasztod a lámpafényt:</l>
					<l>Akármilyen sötét az éj,</l>
					<l>Akárhogy villámlik, ne félj.</l>
				</lg>
				<lg>
					<l>Ne félj, ne szeppenj cimbora,</l>
					<l>Krisztus nem áll eléd soha,</l>
					<l>Keresztjéről le sose jő,</l>
					<l>Jól oda van szegezve ő.</l>
				</lg>
			</div>
		</body>
	</text>
</TEI>