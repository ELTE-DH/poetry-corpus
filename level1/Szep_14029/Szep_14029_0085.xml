<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0085" xml:lang="hu">
	<teiHeader>
		<fileDesc>
			<titleStmt>
				<title type="main">Ceruzairás noteszben</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">536</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Ceruzairás noteszben</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>Ceruzairás noteszben</head>
				<lg>
					<l>Te principessa, te fekete hattyú</l>
					<l>Ki a bő fekete batárban űlsz</l>
					<l>S tartod napernyőd fönn és meg se mozdúlsz</l>
					<l>S napernyőd sem mozdúl s tűnsz mint az alvó</l>
					<l>Előre-vissza sétáló kocsik közt,</l>
					<l>Tudod, hogy itt állok pálcámra dűlve</l>
					<l>S nézlek s beszélek hozzád és tegezlek?</l>
					<l>Magyarországból jöttem én, tudod?</l>
					<l>Ma délben érkeztem, fáradt vagyok</l>
					<l>S először életemben látom ezt</l>
					<l>Hogy itt korzóznak ernyős bérkocsik</l>
					<l>És úri hintók, mind fekete lakk</l>
					<l>S hogy az öbölben egy hajó harangoz</l>
					<l>S a csónakok hintálják magukat</l>
					<l>És lustán elfordúlnak jobbra-balra</l>
					<l>S távol narancsszín és fehér vitorla</l>
					<l>Hajlik s a rózsa part félkörbe megy.</l>
					<l>De rózsaszín a villa mind, de zöldek</l>
					<l>A fák mögöttük, de kék ez a víz</l>
					<l>Mint a kékítő s gyémánt szikrák esnek</l>
					<l>Mindig a vízre s alkonyat van itt is,</l>
					<l>A kerekek forognak és ragyognak</l>
					<l>És a sétálók olaszul köszönnek</l>
					<l>S a barna képű tisztek oly fonákúl</l>
					<l>Szalutálnak, nem úgy mint nálunk szoktak</l>
					<l>S ellenzőjük nagyobb mert itt meleg van</l>
					<l>S némán nevetnek mint a négerek</l>
					<l>S hallok kacagni s diskurálni hallok,</l>
					<l>Úgy tűnik mintha éltem volna már itt</l>
					<l>És emlékezném, s úgy csodálkozom,</l>
					<l>S nem ismer senki. A Caracciolo ez</l>
					<l>Tudom s az a sok nagy citrom virág</l>
					<l>Hosszú zöld fákon, az magnolia</l>
					<l>S megy a fehér út fölfelé, hová is?</l>
					<l>Itt senki nem törődik énvelem,</l>
					<l>A rendőrtől félek pedig nem loptam,</l>
					<l>Csak elhagyott vagyok mint egy levél</l>
					<l>Ki nyáron egyedűl a fa alá szállt.</l>
					<l>Tudod hogy én boldogtalan vagyok?</l>
					<l>Ugye te principessa vagy, hadd higyjem</l>
					<l>Hogy az vagy s életed gőg, gyász, gyönyör.</l>
					<l>Tudod hogy a bőröndben könyveket</l>
					<l>S száz névjegyet hoztam s levélpapírt</l>
					<l>Hogy majd levelet írok és fehér</l>
					<l>Zsebkendőket szép négyszögletbe hajtva</l>
					<l>S fekete s kék nyakkendőt és galambszínt.</l>
					<l>Tudod hogy életem magammal hoztam,</l>
					<l>Én érzek, élek, homlokom meleg.</l>
					<l>Ez itt Nápoly, mi lesz itt énvelem mondd.</l>
					<l>Szívem fel van dagadva s fáj egész nap,</l>
					<l>A múzeumra nem vagyok kiváncsi</l>
					<l>S a templomok s a Palazzo Reale</l>
					<l>Nem érdekelnek, csak a szerelem.</l>
					<l>Tudod hogy minden éjjel álmodok</l>
					<l>S a pincérnek nem szólok róla reggel.</l>
					<l>És forgópisztolyom van, belga gyártmány,</l>
					<l>Mondd nem borzasztó hogy nagy nyári éjen</l>
					<l>Mikor boldogság ömlik a tejúton</l>
					<l>Az ágy szélére szoktam avval űlni</l>
					<l>S csüngő fejjel bámúlok vak szemébe?</l>
					<l>Tudod hányszor sugtam már: istenem,</l>
					<l>S hogy szenvedek mert a hajón patkány van</l>
					<l>S hogy szenvedek mert arany foga van</l>
					<l>Az ügyvédeknek és mert oly kövérek</l>
					<l>S hogy szenvedek mert koldusok köszönnek,</l>
					<l>S mert nyomorékok kis kocsin eveznek</l>
					<l>S mert gyermekek nem kapnak otthon enni</l>
					<l>S hogy szenvedek mert kórház van az utcán</l>
					<l>És operálnak benne kloroformmal.</l>
					<l>És nincs kedvem beszélni senkivel</l>
					<l>Mert teveled beszélni nem lehet</l>
					<l>S ölelni nincs kedvem mert tégedet</l>
					<l>Ölelni nem lehet s nincs kedvem nézni</l>
					<l>Mert nem találkozom tekinteteddel.</l>
					<l>Tudod hogy láttam az eget s a tengert</l>
					<l>S hallgattam a nehéz zenéket este</l>
					<l>És néztem éjjel a hű verseket</l>
					<l>És sokszor sírva sajnálom magam.</l>
					<l>Azt mondják ez betegség, el fog múlni</l>
					<l>S megnyugszom majd. Hát boldog nem leszek?</l>
					<l>Szeretnék melléd űlni a batárba</l>
					<l>Fölvenném megcsókolni hűs kezed</l>
					<l>És sóhajomból gyűrü hajlana</l>
					<l>Ujjadra s könnyem gyöngynek esne rá</l>
					<l>És megkérdezném min gondolkozol</l>
					<l>S árnyékos szemeid min szórakoznak</l>
					<l>S rám néznél s azt lehellnéd: a halálon.</l>
					<l>És hallgatnánk ketten, míg este lesz.</l>
				</lg>
				<p>Nápoly, 1914 május</p>
			</div>
		</body>
	</text>
</TEI>