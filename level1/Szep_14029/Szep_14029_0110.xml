<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0110" xml:lang="hu">
	<teiHeader>
		<fileDesc>
			<titleStmt>
				<title type="main">Néked szól</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">986</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Néked szól</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>Néked szól</head>
				<lg>
					<l>Néked ki száz év múlva sétálsz a sétaúton</l>
					<l>S botoddal, ha szokás lesz akkor is bottal menni,</l>
					<l>Unottan piszkálsz száraz levelek közt, e semmi</l>
					<l>Foszlány papírt barátom, révedve Néked nyújtom.</l>
				</lg>
				<lg>
					<l>Meleg lehelletem fut a tiszta papirosra</l>
					<l>Mely eléd zöröghet a levelek közt a porban,</l>
					<l>Addig, tudom, sok sár eltörli a szót a sorban,</l>
					<l>Elrongyolja a szél, az eső barnára mossa.</l>
				</lg>
				<lg>
					<l>Épp olyan lesz talán a természeted mint nékem,</l>
					<l>Szemed is ilyen lesz tán, a hangod is hasonló,</l>
					<l>Tán még a képed is meg járásod is s a romló</l>
					<l>Években éppen így csüngsz majd a végtelenségen.</l>
				</lg>
				<lg>
					<l>Jobbkezem adnám Néked, ki ott jársz messze távol,</l>
					<l>Szeretnék Véled kezet fogni s szemedbe nézni,</l>
					<l>Te is leszel majd úgy hogy lelked holt múltban érzi</l>
					<l>Igaz hívedet s avval beszélni vágyva vágyol.</l>
				</lg>
				<lg>
					<l>Téged tudósítlak hogy itt voltam a világon,</l>
					<l>Hogy szívem vert s halk h-val mindegyre lélegzettem,</l>
					<l>Fenn voltam és alúdtam, mozogtam, ittam-ettem,</l>
					<l>Isten felől hallottam s meg kell itt halni, látom.</l>
				</lg>
				<lg>
					<l>Gyermek voltam, fiú, meg ifjú s így ember lettem.</l>
					<l>Beszélt a szám, nevetett, danolt, fütyölt, sohajtott,</l>
					<l>Szemem könnyeket ejtett, arcomon mosoly hajtott,</l>
					<l>Játszottam és küzködtem, unatkoztam, szenvedtem.</l>
				</lg>
				<lg>
					<l>Járás közben megálltam utcákon, úton, kertben,</l>
					<l>Ébredve néztem szét: a világon vagyok, élek.</l>
					<l>Álltam sokszor tükörben s láttam bámúlok, félek</l>
					<l>S próbáltam hangom: ha! - és magam meg nem ismertem.</l>
				</lg>
				<lg>
					<l>Szerettem vón egyetlent, határtalant csinálni,</l>
					<l>Hírt adni: itt vagyok! - hogy mind a tengert bejárja,</l>
					<l>Mint kezdő nap, mosollyal sütni szegény világra,</l>
					<l>S végre orvosságot a halál ellen tanálni.</l>
				</lg>
				<lg>
					<l>Ki él, mindenkit látni s mindenkivel beszélni</l>
					<l>És meghallani mindent és mindenütt ott lenni,</l>
					<l>Minden gyönyörön s minden bánaton végig menni,</l>
					<l>S időkben és mezekben mindenki helyett élni.</l>
				</lg>
				<lg>
					<l>Egy-egy ismeretlennek nyakába vágytam esni:</l>
					<l>Oh élsz te is? Hogy hínak, mondd? Mit gondolsz magadba?</l>
					<l>Tudod hogy egyszer élünk? És őt karon ragadva</l>
					<l>Sietni el vele a boldogságot keresni.</l>
				</lg>
				<lg>
					<l>Hallottam: boldogság. És azt mondták hogy az nincsen.</l>
					<l>De hiába mondták meg, mégis csak azt kerestem,</l>
					<l>Azt hittem énvelem majd kivételt tesz az isten</l>
					<l>És tréfarabság lesz az élet mézes-bilincsen.</l>
				</lg>
				<lg>
					<l>Egy aranyat kerestem kit senki el nem vesztett,</l>
					<l>Kerestem a napot ki estefelé nem megy le,</l>
					<l>A gyermekek édesded dolgát kívántam egyre,</l>
					<l>Fúlásig szedni vágytam borúlt szőllőgerezdet.</l>
				</lg>
				<lg>
					<l>Én vágytam csolnakon csak úgy úszni félálomban</l>
					<l>Vágytam csak lengni hintán húnyt szemmel andalodva,</l>
					<l>Arany zúgásban, milyent hoz kagylók hajnal-odva,</l>
					<l>Vagy tűnni néma ménen hajdonfőtt néma honban</l>
				</lg>
				<lg>
					<l>Ősszel gondoltam: óh tél, boldog leszek a télen.</l>
					<l>S télen: hogy a tavasszal. S nyáron: hogy majd az ősszel</l>
					<l>Mindennap gondoltam: majd holnap, holnap kezdődsz el</l>
					<l>Te fényes édes évad, mikor világom élem.</l>
				</lg>
				<lg>
					<l>Jaj, most is hogy itt írok, szívem, szívem kiújúl,</l>
					<l>Mint ha bujkált a tűz a hamvadt kazalba mélyen</l>
					<l>S a pernye új hévséget fog s fellangall éjfélen</l>
					<l>És füstöl és parázslik, ég-húny s a szikra hull, hull.</l>
				</lg>
				<lg>
					<l>Hívó élet, friss pázsit, mezitláb lépni rajta,</l>
					<l>A völgyben dal, világos kastélyban éji zengés,</l>
					<l>Visszhang a mély erdőben, víz arcán kék merengés,</l>
					<l>Gyertyák fényében emlék, lány gyúlt, ügyetlen ajka.</l>
				</lg>
				<lg>
					<l>Rózsabalaton, rózsa, hervadt levélből Tátra,</l>
					<l>Szerelem, pillangóból felleg, trillából orkán,</l>
					<l>Szerelem, gőze méznek, gyász lángok csoda tortán,</l>
					<l>Szerelem: rebben tőlem madárnak mind a fákra.</l>
				</lg>
				<lg>
					<l>Két karom volt derékon köröskörűl karolni,</l>
					<l>Két ajkam csókot tudni, fogaim marni gyengén,</l>
					<l>Szemem volt mást nem látni, csak őt, hunyván-merengvén,</l>
					<l>Hangom lihegni, búgni, jajdulni s szót nem szólni.</l>
				</lg>
				<lg>
					<l>Izennem kéne Néked. Mindent szivárvány-ívre</l>
					<l>Felnyujtanék hogy Hozzád jusson. Te, fáj a mellben</l>
					<l>A szív. Mint égett seb, mint villámlás vak tengerben,</l>
					<l>Mint haldokolni szomjan, úgy fáj az ember szíve.</l>
				</lg>
				<lg>
					<l>Te nem lehet leírni milyen szép volt az ég fenn</l>
					<l>S milyen szép volt a nagy víz s a föld akármely tájon</l>
					<l>Milyen szép volt. Tán jobban csodálom semhogy fájjon:</l>
					<l>Hogy az élet, az élnivaló nem szép itt mégsem.</l>
				</lg>
				<lg>
					<l>Vasúton és hajóval eljártam idegenbe,</l>
					<l>Csak mulattak s kínlódtak mindenütt körülöttem,</l>
					<l>Más-más nyelven váltottam szót s mindig visszajöttem,</l>
					<l>Hiába megyek el: csak magammal megyek szembe.</l>
				</lg>
				<lg>
					<l>Az igazit beszélni, azt úgy szerettem volna,</l>
					<l>Panaszt felnyögni, ízes titkot kiadni s kérni</l>
					<l>S mindent elkérni mástól s mi nékem van kimérni</l>
					<l>S az élőknek köszönni s búcsúzni tőlük sorba.</l>
				</lg>
				<lg>
					<l>Ismertem sok-sok embert, kerestem egy barátot</l>
					<l>És ismertem sok nőt és egy barátnőt kerestem</l>
					<l>S térdemmel a lemondás térdei elé estem</l>
					<l>S a magánosság lett a legjobb barátom, látod.</l>
				</lg>
				<lg>
					<l>Számolni kell hány évnél tartok s eltűrni halkan</l>
					<l>Hogy a nap itthagy mindig s kivánni kell jóestét,</l>
					<l>A selyem élet lassan kopik le mint a festék</l>
					<l>Orcáimon, hajam vész s már azt hiszem meghaltam.</l>
				</lg>
				<lg>
					<l>Az életet barátom szétszórja itt az élet,</l>
					<l>Én nem tudom mit éltem s mi az, hogy én itt voltam,</l>
					<l>Már minden igazságnak, mely itt jár, udvaroltam,</l>
					<l>Fáradt vagyok, nincs kedvem s magamról nem beszélek.</l>
				</lg>
				<lg>
					<l>És képzelem még mindig, sejtem, gyanítom, várom</l>
					<l>Hogy a boldogság fog majd egy reggel rám köszönni</l>
					<l>S elment időm kezd majd mint tavasz jön, vissza jönni</l>
					<l>És minden szépre fordul s azt hajtom: álom, álom.</l>
				</lg>
				<lg>
					<l>Én mindennap megnéztem a felhőket az égen</l>
					<l>Mert szépek voltak, szépek szépség fölött, túl szépek</l>
					<l>És tudtam mindörökre múlnak mint álomképek,</l>
					<l>Ez fájdalom s öröm volt együtt s így volt jó nékem.</l>
				</lg>
				<lg>
					<l>A felhők pártján voltam s virágokon borúlva</l>
					<l>S a tenger volt tanyám és a széllel kóboroltam,</l>
					<l>S mégis mindíg és mindíg az emberek közt voltam</l>
					<l>S mentem szorongva köztük színházba, háborúba.</l>
				</lg>
				<lg>
					<l>Az elmúlás kiáradt. Halált egymástól vesznek</l>
					<l>A hímek. Megbukott a szív. Nyomor, kín, baj, vadság</l>
					<l>Paréjja nő a kertben. Álom, remény, szabadság</l>
					<l>Elszáradt. És hold és nap cserélve fönn repesnek.</l>
				</lg>
				<lg>
					<l>Nincs más világosság itt, csak a halál. A száraz</l>
					<l>Észben más mentség nincsen, csak a halál. Nincs vígasz,</l>
					<l>Csak a halál. Fedél nincs, csak a halál. Ki hí, az</l>
					<l>Csak a halál. Nincs válasz, csak a halál a válasz.</l>
				</lg>
				<lg>
					<l>Elmúlni vágyom s vágyom. S felélni, jönni, lenni:</l>
					<l>Csudálatos csudálat a nagy világ. Egyetlen.</l>
					<l>Hogy ríttam volna gyáván: emberek! És kegyetlen</l>
					<l>Ordítottam vón: gyilkos! téboly! nem igaz semmi!</l>
				</lg>
				<lg>
					<l>De ez mind annyi volt mint mikor a sűrű nyájban</l>
					<l>Egy juh nyugtalanul megy, fejét felfúrja, béget,</l>
					<l>De elnyomják és nem látsz közöttük különbséget</l>
					<l>Ahogy tűnnek mind a nagy porban, alkonyattájban.</l>
				</lg>
			</div>
		</body>
	</text>
</TEI>