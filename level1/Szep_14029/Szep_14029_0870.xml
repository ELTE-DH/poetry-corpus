<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0870" xml:lang="hu">
	<teiHeader>
		<fileDesc>
			<titleStmt>
				<title type="main">Rézi története</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">289</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Rézi története</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>Rézi története</head>
				<lg>
					<l>Rézit szerette egy szegény zsidó legény:</l>
					<l>Bámúlt rajongással hollóhaján, szemén.</l>
				</lg>
				<lg>
					<l>A biró fia is szerette a Rézit:</l>
					<l>Keblének ringását, vállának fehérit...</l>
				</lg>
				<lg>
					<l>Rézi nem szerette a birónak fiát,</l>
					<l>De szerette szivből szegény hű Mózsiját.</l>
				</lg>
				<lg>
					<l>Mózsi vásárra ment a szomszéd faluba:</l>
					<l>Országútján leste a birónak fia...</l>
				</lg>
				<lg>
					<l>„Gyere hozzám, Rézi: Mózsi nem jön vissza:</l>
					<l>Piros vérit barna országút beitta...”</l>
				</lg>
				<lg>
					<l>Rámered a Rézi... csak nézi, csak nézi...</l>
					<l>Száz kés szúrja szivét, úgy érzi, úgy érzi...</l>
				</lg>
				<lg>
					<l>„Kend tette?!...” „Én tettem! Tudom nem szeretted:</l>
					<l>Ne ólálkodjék hát szüntelen melletted!</l>
				</lg>
				<lg>
					<l>Most már nem lesz, aki lesködjék utánam,</l>
					<l>Nem lesz már szerető szivemnek utában...”</l>
				</lg>
				<lg>
					<l>„Jól tette kend! Hiszen - én nem is szerettem!...</l>
					<l>Kendé az én szivem, kendé az én lelkem!...</l>
				</lg>
				<lg>
					<l>Jöjjön el estére: kiskapumba várom!”</l>
					<l>„Eljövök, eljövök, rubintos virágom!...”</l>
				</lg>
				<lg>
					<l>Reggelre, reggelre rácsos kis kapuba</l>
					<l>Halva találtatott a birónak fia...</l>
				</lg>
				<lg>
					<l>A sakternak kése volt szivébe mártva:</l>
					<l>„Halál a sakterra, a Rézi apjára!”</l>
				</lg>
				<lg>
					<l>Suttogott a falu: „A zsidók, a zsidók!...</l>
					<l>Kellett a vér!... Üssük agyon mind a zsidót;...</l>
				</lg>
				<lg>
					<l>...Üvöltött a falu: A zsidók! a zsidók!</l>
					<l>S agyon akart ütni valamennyi zsidót!</l>
				</lg>
				<lg>
					<l>Kendőt borit Rézi szétzilált hajára,</l>
					<l>S felmegy a biróhoz, a faluházára.</l>
				</lg>
				<lg>
					<l>„Nem apám a gyilkos és nem is a zsidók.</l>
					<l>Minek is bántanák a sok szegény zsidót?</l>
				</lg>
				<lg>
					<l>Minek is bántanák ártatlanul őket?...</l>
					<l>Égő gyülöletből én öltem meg őtet!</l>
				</lg>
				<lg>
					<l>Akit én szerettem, ki engem szeretett,</l>
					<l>Megleste, megölte az országút mellett...</l>
				</lg>
				<lg>
					<l>...Nekem megvallotta. Én meg odacsaltam,</l>
					<l>Ott vártam éjféltájt kiskapumba halkan.</l>
				</lg>
				<lg>
					<l>Kebelembe rejtém az apámnak kését,</l>
					<l>S olvastam alatta a szivem verését...</l>
				</lg>
				<lg>
					<l>Odajött... Átölelt... Néztem a kezére:</l>
					<l>Rajta piroslott még szegény Mózsi vére...</l>
				</lg>
				<lg>
					<l>Ott láttam előttem Mózsi véres arcát...</l>
					<l>S megállitottam a szive dobogását!...</l>
				</lg>
				<lg>
					<l>...Csukjatok engemet tömlöc setétjébe,</l>
					<l>Setét tömlöcnek is a legfenekére!...</l>
				</lg>
				<lg>
					<l>Ott hervadjak el, mint egy letépett rózsa!...</l>
					<l>...Hejh, ha a világon szerelem nem vóna!...</l>
				</lg>
			</div>
		</body>
	</text>
</TEI>