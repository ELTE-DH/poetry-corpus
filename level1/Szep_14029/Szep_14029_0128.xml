<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0128" xml:lang="hu">
	<teiHeader>
		<fileDesc>
			<titleStmt>
				<title type="main">Itt volt benn a szívemben</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2326</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Itt volt benn a szívemben</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>Itt volt benn a szívemben</head>
				<lg>
					<l>Látom, hogy egy valami pondró húzódik, lent, lent, egész lenn ott a földön,</l>
					<l>Az a kicsi kis néma pondró belecsúszik majd egy repedésen a földbe</l>
					<l>Látom én hogy így megyen ez az én életem itt a világon előre,</l>
					<l>Hogy így húzom magam egyik napból a másikba míg belé nem búvok a sírba.</l>
				</lg>
				<lg>
					<l>Mellemhez kapok úgy mint aki arra ijed hogy a tárcája nincs meg.</l>
					<l>Ott volt a zsebében a vagyona, azért nyomkodja azt a zsebet a mellén.</l>
					<l>Én is tapogatom most a mellemet, nekem elveszett az ifjúságom.</l>
					<l>Az ifjúságom, az én egyetlenegy szándékom, mindenem, hallod az ifjúságom.</l>
				</lg>
				<lg>
					<l>Itt volt az az ifjúság, itt volt az, itt volt balfelől a mellemben</l>
					<l>Itt volt benn a szívemben, vagy a szívemen, vagy a szívem tájékán</l>
					<l>Mert itt érzem hogy a helye fáj, mintha ide csaptak vón puskatussal</l>
					<l>Vagy mintha felkaptak vón egy kis síró gyermeket onnan a meleg bölcsőből.</l>
				</lg>
				<lg>
					<l>Hogy van ez, én nem tudom, hogy lehet ez hogy az ifjúság így el tud veszni!</l>
					<l>Én nem tudom hová tehettem, hogy hol hagyhattam el, mikor, mikor vajon?</l>
					<l>Én azt a pillanatot nem vettem észre, azt a hoppot mikor elhagyott az ifjúság,</l>
					<l>S én így kezdtem tovább élni, így hogy már nincs bennem az én ifjúságom.</l>
				</lg>
				<lg>
					<l>Ott maradhatott egy május estefele egy padon a Múzeum-kertben</l>
					<l>Édes május alkonyatban ültem bágyadalmas fővel, bánatból elszenderültem</l>
					<l>S felkeltem s nem vettem észre, hogy ott hagytam valamim, mert még zúgott távol álmom</l>
					<l>S helyem még egy pár percig meleg volt azon a padon és én már ifjú nem voltam.</l>
				</lg>
				<lg>
					<l>Nem értem én, olybá veszem hogy most meglepődve megállok a járdán, hátra fordúlok,</l>
					<l>Úgy nézek az élt életbe vissza s gondolkozom, hol ragadhatott az ifjúságom?</l>
					<l>Szórakozott vagyok, minden elkapja figyelmem, autó, rakott villamos, kirakat, plakátok,</l>
					<l>Hordár, katona, gyermekek, lovak, kémény s úgy elvesztem magam minden közt.</l>
				</lg>
				<lg>
					<l>Itt ülök íróasztalnál, itt bokáznak el sorba tintás betűim</l>
					<l>Itt ezen a papiroson s megáll az öklöm és nyúlkálok errébb arrébb,</l>
					<l>Megfogok egy könyvet és helyre teszem, a gyufatartóhoz érek, nem tudom mért, nem tudom én azt.</l>
					<l>Minden amit itt megnézek, minden mond nékem valamit, valami betegséget, csalódást.</l>
				</lg>
				<lg>
					<l>Hattyúk megálljatok ti ringók fájdalom taván,</l>
					<l>Zöld alkonyban halálos fehér dalt húzzatok,</l>
					<l>Felkél a nap felhőin s arany búcsút sajog,</l>
					<l>Ezer sötét kart nyujt a víz a szívem jajszaván!</l>
				</lg>
				<lg>
					<l>Sejtem én azt, hogy klasszikus költeményt illene ma verni nékem</l>
					<l>Megtanúlt metrumban, egymásnak bókoló nevelt rímekkel, úri módra</l>
					<l>Gyöngy vón az nevemen, koszorú hajam körül, egy esztergált deákos elégia,</l>
					<l>Azt a gimnazisták könyvébe tennék majd egyszer egy művész időben.</l>
				</lg>
				<lg>
					<l>Igen de nem tudok magamhoz térni s föllengeni fájdalmam tátra tetejébe,</l>
					<l>El nem akarom hinni, hogy csakugyan elveszett már az ifjúság énbelőlem.</l>
					<l>Eszelem mint eszelős hogy nem is igaz ami volt eddig, az nem lehet érvényes,</l>
					<l>Vissza lehet menni megkeresni az ifjúságot, megfúni s a gomblyukba visszatűzni.</l>
				</lg>
				<lg>
					<l>De hát hol maradt el, hogy, mi módon? nem megy ez az én fejembe.</l>
					<l>Lehet hogy egy leány után fordultam s állottam egy kis percet és tovább mentem</l>
					<l>Lehet akkor avval a nézéssel szökött meg szememen át az ifjúság, a leány után ment,</l>
					<l>Vagy lehet egy regényben maradt, amelyikbe lesóhajtottam és aztán a fedelét betettem.</l>
				</lg>
				<lg>
					<l>Lehet, lehet hogy az tudta mikor kell menni néki s nem adott egy búcsú nyilallást,</l>
					<l>Elosonhatott egy lehellettel ajkam közzül és útra mehetett a nyárfai pelyhekkel</l>
					<l>Melyekből soha nem lettek nyárfa-virágok, azokkal bújdoshatott el világgá.</l>
					<l>Vagy álmomban hagyott ott engem, a nyílt ablakban felszökve hívó húrjára a holdnak?</l>
				</lg>
				<lg>
					<l>Jaj mégis, hogy engem nem tudott a rend kifelejteni s én úgy nem maradhattam,</l>
					<l>Úgy hogy itt vagyok használatlan, az élet le nem hántotta az éveket testemről</l>
					<l>S itt lehetnék avval a fűzi zöld szomorúsággal, finom füttyszóval, selyem sírással,</l>
					<l>Avval a csillár csodálattal, avval a láng vágyakozással, mint aki meggyúlva szalad az utcára.</l>
				</lg>
				<lg>
					<l>Most már zárják be azt a pünkösd napi kék eget odafenn, köszönöm, most már hiába, hiába:</l>
					<l>A kirakatokat is a Váci-utcán, hol lovas képek vannak meg úrias réz szobrocskák,</l>
					<l>Meg a fehér hajókat is köszönöm az Adrián! meg a Vogue fényűző lapjait,</l>
					<l>Szép barna cigányok dugjátok a zöld zsákba a muzsikátokat, menjetek alúdni.</l>
				</lg>
				<lg>
					<l>Hol van az én ifjúságom, hát hol van? nem hagytam el valahol a szegénység közt?</l>
					<l>Megjártam én az őrülteket és a hályogos szeműeket, a púpos hátúakat, a golyvás nyakúakat.</l>
					<l>A gugásokat és a heptikásokat és a leégett sorsúakat, a búskomorakat, öngyilkosokat</l>
					<l>Meg mind a kietlen kinlódókat és leűltem az úti kőre s éreztem áradni fáradni meggyűlt szívemet.</l>
				</lg>
				<lg>
					<l>Tudjátok hogy én felhőbe voltam fogózva, csak úgy bírtam itt ti köztetek megállani</l>
					<l>Ugy mint a villamoson abba s szíjjba fogózva áll az alak. Lássátok eleresztettem magam</l>
					<l>És alélok. Végem van. A nedves virágok halva lefordulnak száraikon,</l>
					<l>Kisértet szél jött, a hideglelős leveleket a kemény tiszta földön elseperi messzi.</l>
				</lg>
				<lg>
					<l>Tudom nem erednek néma menetbe a szép nagy komoly leányok leengedett hajjal</l>
					<l>Hogy merengő ünnepet járjanak a ligetben, mert halálra szállt az én ifjúságom</l>
					<l>Nem képzelődöm én, nem, hogy az Opera kürtjeit hozzák zúgni a cilinderes zenészek,</l>
					<l>Tudom én hogy nem áll miattam majd népgyűlés selyempapiron tremolózó szónokokkal.</l>
				</lg>
				<lg>
					<l>Borzasztó férfinép, mit akartok még, az ifjúságot odaadtam!</l>
					<l>Hagyjátok abba már a veszedelmet, hagyjátok e lármákat, hisz ez mind hamis és oly unalmas!</l>
					<l>Nyissátok öklötöket hogy kiszálljon a düh belőle, simítsátok el vörös homlokotokat, nézzetek rám</l>
					<l>Kezdjünk szép csendet, jaj, üljünk körbe, kérdezgessük egymást és sajnáljuk el egymást.</l>
				</lg>
				<lg>
					<l>Ó szóljatok egyet fák, ti olyan nyugodtan állottok, szóljatok már egyszer</l>
					<l>Imádott magas fák ti ámúltak, ti égre figyelő hűek, ti soha sétára nem mentek,</l>
					<l>Mondjátok meg nékem mihez tartsam magam. Súgjatok egy világos szépet nékem,</l>
					<l>Ti biztosan tudtok valamit, én nem bírom magamat az élethez igazítani.</l>
				</lg>
				<lg>
					<l>Hisz csak éveim után mondom, hogy nem vagyok ifjú már, hiszen nem vették ki a szívemet,</l>
					<l>Hiszen nem vették el a szemem, hisz én vagyok ez, hát mi keringel oldódzik itt mindenfelől?</l>
					<l>Megfogta a bokám a csárdás, ott várja a bált, egyszer egy nóta kinyitotta ajkaim, így vagyok</l>
					<l>S felkelek s dél lesz, ni megyen le megint a nap, már megint eleredt az éjszaka.</l>
				</lg>
				<lg>
					<l>Jaj, lehet hogy nem is fáj nékem ez igazán, ez, hogy elment az ifjúságom!</l>
					<l>Ifjúság mutasd arcodat, mondd meg hogy hínak! Hiszen csaló mind a szó az ember száján.</l>
					<l>Hát lehet még valamiféle fájdalom itt annak aki túl hozta magát a halálon?</l>
					<l>Én nem tudom mit sajnálok magamban, az én kis szép időm vagy az elgyilkolt és megromlott embertestvéreket.</l>
				</lg>
				<lg>
					<l>A halottak idelenn a föld alatt futkosnak, óh olyan halk jajveszékeléssel</l>
					<l>Hogy ők magok se hallják azt csak én hallom. Nem látnak azok mert a föld alatt olyan sötét van.</l>
					<l>Derengést várnak, keresnek lépcsőt fel a mi mezőnkre nyúlkálnak mint a tengeri szokott őszi szélben,</l>
					<l>És minden untalan szólnak: jaj jaj, és elcsitúlnak, figyelnek és megint: jaj jaj jaj.</l>
				</lg>
				<lg>
					<l>Eltört fiú alakok, kik siheder kedveitek közt vitézségbe estetek,</l>
					<l>És le kellett venni lábotokat vagy karotok csapták le, vagy szép mustos ajkatok szakadt el,</l>
					<l>Ti messzi maradtok onnét, ahol bál van s a füttyszóból kitanultok és nem jut eszetekbe pálcával hancúzva vívni.</l>
					<l>Lelketeken ólom trónusban űl a sárga fejű Gyilkos király fekete koronásan.</l>
				</lg>
				<lg>
					<l>Azért volt annyi borzalom az embertáblákban, hogy én búsúljak és a búsúlásban rekedjek</l>
					<l>És elengedjem a nevetős tündérek kezét és megalúdjak és meghaljak</l>
					<l>És mikor engem eltemettek, akkor aztán a gonosz ifjú nép elkezd tapsolni hahotával</l>
					<l>S azonnal megindúl az öröm forogva zenegépekkel és pavilonokkal.</l>
				</lg>
				<lg>
					<l>Lantomat a tengerre vetettem és elfordúltam és megfutottam</l>
					<l>Jajgatva süket jajokkal, a két kezemmel a két szemem beragasztottam</l>
					<l>És láttam, láttam a tenger vize égő kertet okád azon a helyen és onnan holt angyalok kelnek</l>
					<l>Csupa korom lett az ég, a csillagok húllottak, milliom piros madarak orkánban repülnek el a világról.</l>
				</lg>
				<lg>
					<l>De szép volna, ha lenne csakugyan lantom, nem mindig ez a púpos irkálás éjszaka,</l>
					<l>Lantom a bal karomba tartanám, jobb kézzel rezgetnék gyengén, lassacskán annak húrjain,</l>
					<l>Elhallgatnám a réz hangzást, oldalt engedném fejem, szemem betenném, csillagos könnyet ejtenék,</l>
					<l>Gondolatom arany cérnáját szép parton álló nemtők húznák, gombolyítanák szépséges méla módra.</l>
				</lg>
				<lg>
					<l>Te hát mikor lesz már hogy dallamost siessünk a viz felé karjainkat a szélbe bocsájtva</l>
					<l>Husvéti hanggal az eget említsük, hogy az van és hogy kék és olyan sok hogy képtelen!</l>
					<l>Mikor, hogy találkozván zokogjunk egymás váró halála miatt és rejtsük egymást ölelkezéssel!</l>
					<l>Hát ez már így marad mindétig: alázatos szolgája, szervusz, mi újság, min dolgozik most?</l>
				</lg>
				<lg>
					<l>Csak nem nékem szól az a gyászkocsi az utcán, csak nem nékem szólnak a komoly harangok,</l>
					<l>A papok fekete szövet beszédje, a kőfalon belűl a ciprus fák, az arany írásos sírkövek és szobrok?</l>
					<l>Ugorj izabel paripán elő, hágok kengyeledbe, combot adok néked, hajrá szökjünk el innen</l>
					<l>Verik a lombok arcomat, árnyék öltöztet, vár királyi udvar programmal, izgatottan.</l>
				</lg>
				<lg>
					<l>Ó de szeretem én megállva hallgatni a naplemente lángjait, az én múlasztott vallomásaimat,</l>
					<l>Ó, de tetszik nékem bizonyos szürke női kelme, de szeretem érinteni s ujjam hegyét húzni rajta,</l>
					<l>S tudjátok milyen könnyű felsóhajtanom. Ó de tetszik nékem a belga csipke, mily lágy az, de mily érdes,</l>
					<l>Szerelmes az és szomorú, oly titkos sárga! De kapós az az én szememnek és az én szívemnek</l>
				</lg>
				<lg>
					<l>Szerdai nap van ma, szerda, úgy tetszik ma kell érkezni annak a nőnek</l>
					<l>Ki szép sírásban megmossa szívemet. Olyan csoda nap süt, oly tiszta jó meleg jött,</l>
					<l>Ez az az ünnep az életben, tudom, ennek a szentje külön mennyországban énekel, vadrózsa szinűben</l>
					<l>Új szivem van, égő piros selyem! Zörgést hallottam, szaladok, leomlok, átölelem az országútat.</l>
				</lg>
				<lg>
					<l>Mély hangú grófnők otthagylak a lépcső előtt, tapogathatjátok a kegyenc fehér agarat,</l>
					<l>Már búcsúzom, elmegyek én. Soha nem őrjöngünk azokban a kárpitos ágyakban, soha de soha, én nem is értem.</l>
					<l>Velence idegen hölgye, udvaros álmos szemű, korál szín szájú, krétás barna bőrű</l>
					<l>Te babonás, sírós, te érdekes gyűrűs kezű, te kanadai dalt tudó, te veszedelmes jó illatú.</l>
				</lg>
				<lg>
					<l>Páris, Páris éji kertjében ott a villanytüzes lombok alatt ámolygó árnyékos kék szeműek</l>
					<l>Nagy fekete kalaposok, káprázó fehér keblűek, hosszúak, uszályosak, ópiumos aléltak,</l>
					<l>Gyémántos cipőjűek, kemény selyem lábúak, ájúlva énekelők, szívtelen festett halottak,</l>
				</lg>
				<lg>
					<l>Prairiek hűvös szemű szőke lovas lányai pisztolyos övvel, fiú kalapba, nyakukból ellobog a kendő,</l>
					<l>Délszaki fürdő fövenyén delelő síma delnők, kiknek nincs gondjuk, gyermekük, jó szívük,</l>
					<l>Angyal leányok víz közt holland mezőben, spanyolok csipkekendővel, cigarettes kármin szájjal</l>
					<l>És fenyegető creol nők és játék nőcskék Japánban és gyöngyös vadak, hát mért voltam én itt a világon?</l>
				</lg>
				<lg>
					<l>Mind a vörös és kék és barna városokban kedves kacérok akik az ablakhoz jönnek délelőtt</l>
					<l>És kihajolnak és szétnéznek, be van a hajuk pirosba kötve s ezüst kalicka van ott az ablakban,</l>
					<l>A dal lejön és a szív fölmegy és az élet elúszik az utcába lenn, mint világos nehéz folyófenéken,</l>
					<l>A huncut fejek eltünnek az ablakokból és a vonzó úrinők befordultak a másik utcába.</l>
				</lg>
				<lg>
					<l>Egy csókot akartam én kérni, csak egy csókot minden kellemes női alaktól</l>
					<l>Összetenni meleg orcánkat és az üdvöt félig elsohajtani s búcsúzni máris, ismeretlen.</l>
					<l>Jöjjetek hát mert nékem meg kell halni s nem kapok engedélyt még egyszer a földre belépni,</l>
					<l>Özön virág színén rám alkonyúl, vergődök viola hullámokon, a hegyek mögött lemegy a szívem.</l>
				</lg>
				<lg>
					<l>Igaz, hátha a tengeren veszett el az én ifjúságom, egyszer mikor a fedélzeten ott állottam,</l>
					<l>Könyököltem, mellem a korlátnak nyomtam és nem tudtam magamat és senkit ezen a világon</l>
					<l>Úgy figyeltem a hullámoknak siralmas versenyét a végtelenség iránt. Nem ott maradt el?</l>
					<l>Én itt a földön hiába futkosok utána, ha ott veszett az ifjúság a tengeren. S a tengeren hol keressem?</l>
				</lg>
				<lg>
					<l>Jaj ti iskolából kibúvó lányocskák, édesek kedvesek, bimbó nép, hajnal carillon szava, álom,</l>
					<l>Itt látlak közelről, itt jártok ti, éltek, a járdán illantok csengetős tülkös fényes déllel,</l>
					<l>Jaj lábotok tollszára, jaj kiöntött hajatok, jaj kezdő melletek, jaj tiszta új szácskátok,</l>
					<l>Jaj szökő szemetek, rigó hangjaitok, jaj tilalmas titkos évácska életetek.</l>
				</lg>
				<lg>
					<l>Adjátok ide a kezembe azokat a zöld füzeteket, hadd írom teli tavasz ízével, óh óh nyögéssel,</l>
					<l>Gyertek menjünk játszani valahova síntelen szép határba, ott nem lát a világ bennünket.</l>
					<l>Gyertek játsszunk majd haragszomrádot meg fehér-fekete-igen-nemet, meg szembekötősdit,</l>
					<l>Jaj micsoda kacagás visítás, úgy kergetőzünk majd napbánatig, andalodásig.</l>
				</lg>
				<lg>
					<l>Hát a megsántult leányok szegények! hibáznak minden lépésnél és nem sikoltanak segélyért!</l>
					<l>Meg nem merné kérdeni valaki: mit gondolnak mikor szól a zene meg mikor a tavasz kiugrott a fákon.</l>
					<l>Szegény vak asszonyok, nékik felhős égbolt az ő szemök, melyben elveszett a nap, szegény vak leányok</l>
					<l>Le van pertlizve fekete szalmakalapjuk állukhoz, hallgatóznak, úgy sétálnak.</l>
				</lg>
				<lg>
					<l>Szegény szegény szegény pici púpos nők, ember ábrázattal néznek fel az én szemembe.</l>
					<l>Élnek míg meg nem halnak majd. Hogy érzik magokat azok szegények? Vén diócska az ő képök,</l>
					<l>Nincs nékik élő szinök. Madár módra lesnek tudós szemökből, homlokukra ráncok vannak varrva,</l>
					<l>S eszméleten vannak. Kire tartozik ez a bánat? Ki fut a kacajt eloltani s betemetni a májust?</l>
				</lg>
				<lg>
					<l>Minden hibás szegény nők, de sajnállak, de szégyellem én hogy itt vagyok, de búvok, de szenvedek,</l>
					<l>Ti szegény égett képűek meg ti megfércelt nyakúak, ártatlanok, mi történt itt véletek?</l>
					<l>Hát akinek a keze fejére meg akinek a karjára esett égés. Hát akik hülyék lettek, borzasztó lányok.</l>
					<l>Hát ti vitust keringőzők, árvaházakban rívók, tébolydában acsarkodók, hajatokat kitépők!</l>
				</lg>
				<lg>
					<l>Szegény lányok leesett körműek, bekötött ujjúak, kiesett fogúak és fogfájósok, kik mindig az égbe sandalogtok,</l>
					<l>Szegény csendes csunyácskák, szerények szomorúcskák, elszelídülve figyelemmel mosolygók,</l>
					<l>Nektek sima szemeteken kinéz sokszor még a kezdő lemondás, ti templomfalra való szentképek.</l>
					<l>Szegények szegények szegények kiknek nem szoktak virágot szakasztani, kiket sóhajok nem keresnek.</l>
				</lg>
				<lg>
					<l>Engedjetek meg nékem drágáim galambocskáim, nem tehetek én semmiről, csak bocsássatok meg,</l>
					<l>Jaj kivilágított süllyedő sötétedő egyetlenegy forróságos mesés szerelmes élet!</l>
					<l>Mondjátok meg hogy hínak titeket, kik itt még csinosak se voltatok csak szegények, csak betegek, csak nyomorékok</l>
					<l>Én a drága idegen virágokból kivetem a ti kedves neveteket a kerítetlen tavaszba.</l>
				</lg>
				<lg>
					<l>Lépjétek útatokat a kezembe, letett tenyeremre, lágy kellemes lesz az, ringva mosolyodtok,</l>
					<l>Legyezem hajatok szabad szálait áprilissal, nevessetek egyet, oly bolond ez a hűvös csiklandós élet.</l>
					<l>Ábrándot hadd tartok kontyotok fölé, úgy sétáljatok el árnyán, egyenkint úgy keljetek át e földön</l>
					<l>Daloljatok dalolva oldalatokon, meleg befőtt a szívetek úgye? oh el ne aludjatok, alélván.</l>
				</lg>
				<lg>
					<l>Őszi lombot lebbentek felétek, a szikkadt rózsaszirmokat esőztetem felhői bálból.</l>
					<l>Nyomjátok csak meg ököllel két szemetek: ni hogy kerengélnek holdak, opálok</l>
					<l>Arra messzire hogy andalog az a hegedűszó, hallga. Édes langy alkonyaton reng a csolnak,</l>
					<l>Csoda sötétkék odafen, köröskörül, csillagok zengve rajzanak ránk, csókolni, csókolgatni, csókolni.</l>
				</lg>
			</div>
		</body>
	</text>
</TEI>