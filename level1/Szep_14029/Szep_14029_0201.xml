<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0201" xml:lang="hu">
	<teiHeader>
		<fileDesc>
			<titleStmt>
				<title type="main">Egy kutyához</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">354</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Egy kutyához</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>Egy kutyához</head>
				<lg>
					<l>Tudnád hogy fáj, tudnád hogy szenvedek</l>
					<l>Te házőrző, hogy így ugatsz felém</l>
					<l>Míg lépek itt a villa rácsa mellett.</l>
					<l>Elő loholsz a nyírott pázsiton</l>
					<l>Dülled szemed s az ínyed láttatod</l>
					<l>Hörgesz, ugatsz, ugatva kapkodod</l>
					<l>Fel-fel remek fejed te jó kutya,</l>
					<l>Ugatsz, ugatsz, ugatsz dühödve rám.</l>
					<l>Mi lelt? Tolvajnak nézel engemet?</l>
					<l>Fényes nappal van, zárva a kapu,</l>
					<l>Csak nem hiszed hogy most vállalkozom!</l>
					<l>Nem is láttam jóformán ezt a villát,</l>
					<l>Azt sem tudom ki bújt el itt előlünk</l>
					<l>A jó módját én nem kívánom el</l>
					<l>Akárki az, tőlem békén mulathat</l>
					<l>Vagy nem mulat jól? oh azt fájlalom.</l>
					<l>Te tán úgy képzeled hogy rossz vagyok</l>
					<l>Mert semmim sincs, csak lángot gondolok</l>
					<l>S a szívem mérget főz, lehelletem</l>
					<l>Gáztámadás, nézésem tűzveszély?</l>
					<l>Nem nem, derék állat, tőlem ne tarts</l>
					<l>Nem száll itt békanyál ártatlanabb</l>
					<l>A sóhajomnál s két szemem ha pillant</l>
					<l>Földön járó csillag világa az</l>
					<l>Rendetlenség, rútság, halál felett,</l>
					<l>Nem tud rossz lenni szívem, gyöngyvirág</l>
					<l>Csak illatozni tud; s édes gyökér</l>
					<l>Marcangolhadd, csak édes, édes az.</l>
					<l>Látod megállottam, térítelek</l>
					<l>Reád mosolygom tiszta kedvemet</l>
					<l>Hangot kínálok, füttyöt dünnyögést</l>
					<l>Adnám a rács közt ujjaim neked</l>
					<l>Tarkód vakarnám, hátad mángorolnám</l>
					<l>De hát békűlni nem méltóztatol</l>
					<l>Hiába, sőt annál jobban haragszol.</l>
					<l>Cipőm orrához ó ha szimatolnál</l>
					<l>Rögtön nyaldosnád meztelen kezem</l>
					<l>És jó barátok lennénk ízibe</l>
					<l>De sajnos elfogúlt vagy kedvesem</l>
					<l>Gazdád az istened s hogy így ugatsz</l>
					<l>Az szent szolgálat, istentisztelet.</l>
					<l>Vajon mi légyen mind e vad vu! vu!</l>
					<l>Én úgy szeretném ezt megérteni</l>
					<l>De nem kaptam szótárt az ebbeszédhez</l>
					<l>Csak bámúllak mint kábúlt idegen</l>
					<l>Úgy hallgatom hamis szónoklatod</l>
					<l>Embertelen szinészi dikciód.</l>
					<l>Gyöngít a bánat, elsajnállak itt</l>
					<l>Szegény bolond, megrontott pára te</l>
					<l>És szégyelem magam, de szégyelem</l>
					<l>Hogy bélyeget nem lelsz az arcomon</l>
					<l>Hogy nem sajdítod semmi lelkemet</l>
					<l>Hogy nem rezzensz s torkod meg nem szorúl</l>
					<l>Hogy nincs sugalmad s fény szemed mögött</l>
					<l>Nem virrad, hogy rám ismernél talán</l>
					<l>Ki itt a Földön a szívére vette</l>
					<l>A szíved, álmod, árvaságodat.</l>
					<l>Megyek már, szervusz; ládd fejem lehajtom,</l>
					<l>Magamban tengermélyen megcsalódtam.</l>
					<l>Ugass kutyám, ugass ha jól esik,</l>
					<l>Ha nem tudod hogy engem nem szabad</l>
					<l>Ugatnod. Nem baj, fő hogy élvezel</l>
					<l>Amíg ugatsz, úgyis hosszú a nap,</l>
					<l>Hosszú, hosszú, unalmas, óh tudom.</l>
				</lg>
			</div>
		</body>
	</text>
</TEI>