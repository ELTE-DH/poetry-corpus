<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0513" xml:lang="hu">
	<teiHeader>
		<fileDesc>
			<titleStmt>
				<title type="main">Szalvátor</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">213</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Szalvátor</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>Szalvátor</head>
				<lg>
					<l>Az utcán idekint</l>
					<l>Mit látok, mit látok:</l>
					<l>Kiragasztották megint</l>
					<l>A Szalvátor-plakátot.</l>
					<l>Hogy zúg - hallga csak hallga -</l>
					<l>A szomjas emberfalka</l>
					<l>S csurgó nyállal dől be</l>
					<l>A meleg vendéglőbe.</l>
					<l>És ellep minden asztalt</l>
					<l>S a nyájas és tapasztalt</l>
					<l>Vendéglős sétál a heccben</l>
					<l>Mint az oroszlánketrecben</l>
					<l>A szelídítő.</l>
					<l>Ó milyen üdítő</l>
					<l>Lelkemnek ez a látvány,</l>
					<l>Melyet csöndben, számat tátván</l>
					<l>Az ablakon át nézek.</l>
					<l>A forgalomtól részeg</l>
					<l>Pincérek két kézzel tárják</l>
					<l>München fekete nektárját</l>
					<l>S a vendégek rögtön bedugják abba</l>
					<l>Az édes, sűrű, sárga habba</l>
					<l>Az orrukat. Szemük behunyják</l>
					<l>És nyelik, nyelik, nyelik, el nem unják,</l>
					<l>Fejük hátra ájult s a nyakon</l>
					<l>Ádám-csutkájuk jár. Hallgatagon</l>
					<l>Állok magamban kinn a járdán</l>
					<l>A sörívó népet csöndesen áldván:</l>
					<l>Ó emberek, boldogok legyetek,</l>
					<l>Sört igyatok, perecet egyetek,</l>
					<l>A bajuszról a habot nyaljátok,</l>
					<l>Legyetek boldogok, halljátok?</l>
					<l>S mondjátok: Ááá... s mondjátok: Prozit!</l>
					<l>S mindent, ami a sörhöz tartozik.</l>
					<l>Egy Zerkovitz-nótát is danoljatok,</l>
					<l>Aztán fejetekkel összébb hajoljatok,</l>
					<l>Valami jó viccet meséljetek</l>
					<l>Egyáltalában boldogan éljetek,</l>
					<l>A szerelemnek föl ne üljetek</l>
					<l>Állásért és pénzért nősüljetek,</l>
					<l>S álljatok a fotografus elé</l>
					<l>Arátokkal mosolyogjatok belé.</l>
					<l>Nézzétek meg a mozi-szkeccseket,</l>
					<l>Szivarfajtákról beszélgessetek,</l>
					<l>S ha zord az idő, mint Ázsiába,</l>
					<l>Utazzatok le Abbáziába,</l>
					<l>Ne olvassatok könyveket,</l>
					<l>Ne hullassatok könnyeket,</l>
					<l>Lelketekkel ne legyen dolgotok,</l>
					<l>Mondom, legyetek mindig boldogok</l>
					<l>Mint februárba,</l>
					<l>Mikor beledugjátok az orrotok</l>
					<l>A sörös pohárba.</l>
				</lg>
			</div>
		</body>
	</text>
</TEI>