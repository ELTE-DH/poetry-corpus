<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0589" xml:lang="hu">
	<teiHeader>
		<fileDesc>
			<titleStmt>
				<title type="main">Legenda</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">345</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Legenda</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>Legenda</head>
				<lg>
					<l>A pontos, éber falinaptár</l>
					<l>Hullatja buzgón levelét,</l>
					<l>Elszáll az év és - régi nóta -</l>
					<l>Repűl a kurta földi lét.</l>
					<l>S a nagyvilágon - bár az élet</l>
					<l>Harag, gyűlölség és epe -</l>
					<l>December végén egyre eljő</l>
					<l>A „szeretetnek ünnepe”.</l>
				</lg>
				<lg>
					<l>...És fönt a fényes mennyvilágban,</l>
					<l>Hol minden tiszta, béke, csend,</l>
					<l>Ilyentájt kínos föltünést kelt,</l>
					<l>Mily nagy a lárma idelent.</l>
					<l>Krisztus végül Péterhez fordul:</l>
					<l>„Öreg szógám, nem volna jó</l>
					<l>Némi tapasztalás okából</l>
					<l>Egy földi expedíció?”</l>
					<l>A föld, az nem rokonszenves hely,</l>
					<l>Egy percre elborul szeme,</l>
					<l>De oszt' loyalisan szól Péter:</l>
					<l>„Nincs kifogásom ellene.”</l>
				</lg>
				<lg>
					<l>...A nagy körúton járnak-kelnek</l>
					<l>Szent Péter és az Úr fia.</l>
					<l>Fejük körül vibrál szelíden</l>
					<l>A láthatatlan glória.</l>
					<l>És nézik, nézik mélabúsan</l>
					<l>És nincs fogalmuk róla, mért:</l>
					<l>Dzsiu-dzsicuzva küzd az utca</l>
					<l>Egy-egy fenyőfa-részletért.</l>
					<l>A nagy körúton össze-vissza</l>
					<l>Zsibong a körpump: „Öregem,</l>
					<l>A szent karácsony alkalmából</l>
					<l>Mit vesz nekem, mit vesz nekem?”</l>
				</lg>
				<lg>
					<l>Olvasni kezdi Péter aztán,</l>
					<l>Amit közzétesz száz plakát;</l>
					<l>„A Megváltó nagy ünnepére</l>
					<l>Vegyünk cipőt... ékszert... boát...</l>
					<l>Manzsettagomb... kalucsni... purgó...</l>
					<l>Szent alkalom, s olcsó az ár...</l>
					<l>Istennek tetsző e három szó:</l>
					<l>Gumi, Reisner, Harisbazár...”</l>
				</lg>
				<lg>
					<l>Egy kávéházba tértek aztán.</l>
					<l>Mert el voltak fáradva, mert,</l>
					<l>S eléjük tett a fürge pincér</l>
					<l>Egy pikkoló-kapucinert.</l>
					<l>A szomszéd asztalnál két borzas.</l>
					<l>Piszkos poéta csevegett,</l>
					<l>S a társalgásbul búsan hallják</l>
					<l>A jövevények ezeket:</l>
					<l>„...A karácsonyi számok... mester:</l>
					<l>Ötmilliónyi oldalon...</l>
					<l>Dicsértessék a Jézus Krisztus -</l>
					<l>Elhelyezem nehány dalom!”</l>
				</lg>
				<lg>
					<l>S hogy földerűl a szent, nagy este,</l>
					<l>S fényben fürödnek a falak,</l>
					<l>Az égiek a trotoáron</l>
					<l>Lassan, némán bolyonganak.</l>
					<l>Köröskörül zsibongva jön-megy</l>
					<l>Robotbul egy, mulatni más</l>
					<l>S kis proletár ordít didergőn:</l>
					<l>„Nagy karácsonyi kiadás!”</l>
					<l>Egy ablakon Péter bepillant:</l>
					<l>„Hát megbocsátottak? ...Na lám -</l>
					<l>Uram, ma este helyet foglalsz</l>
					<l>A hébereknek asztalán.</l>
				</lg>
				<lg>
					<l>Ott csillog, nézd, a karácsonyfa,</l>
					<l>A kedves, eleven fogas,</l>
					<l>Ki villanyfényben áll alatta,</l>
					<l>Mind oly vidám, oly boldog az -</l>
					<l>Az ágakon száz finom eszköz:</l>
					<l>Kodak, revolver - oh egek -</l>
					<l>Szivarkatárca, drága részvény</l>
					<l>És nagyreményű sorsjegyek...”</l>
				</lg>
				<lg>
					<l>...A nagyszerű karácsony-üzlet</l>
					<l>Tombol zajongva mindenütt</l>
					<l>S valami fájó, vad nyilallás</l>
					<l>A Megváltó szívébe üt.</l>
					<l>Némán sohajtva nézi Pétert -</l>
					<l>Tán ezt mondják a szent szemek:</l>
					<l>„Szegény anyám, ha tudta volna,</l>
					<l>Dehogy szült volna engemet!”</l>
				</lg>
			</div>
		</body>
	</text>
</TEI>