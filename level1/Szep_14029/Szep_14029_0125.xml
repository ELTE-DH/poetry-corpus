<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0125" xml:lang="hu">
	<teiHeader>
		<fileDesc>
			<titleStmt>
				<title type="main">Jóság, jóság</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1213</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Jóság, jóság</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>Jóság, jóság</head>
				<lg>
					<l>Én mint egy pusztában késő őszön egyedűl, ugy esnék le a földre</l>
					<l>Itt az emberek közepén, városban, tornyok alatt, ablakos üzletek között</l>
					<l>Robogás, zengetés, kiabálás, sántikálás, hastömés, kín vásár között</l>
					<l>Mint egyes egyedűl, elveszve mindenhonnan, úgy esnék itt le a földre.</l>
				</lg>
				<lg>
					<l>Úgy rimánkodhatnám most valakinek és nem tudom merre mutassam arcomat.</l>
					<l>A jóságot mondom magamban úgy mint a kisded az angyal nevét idézi</l>
					<l>Járatlan csepp száján akkor mikor a bölcsőben álmából üdülve nézni kezd</l>
					<l>A csendben és az idegen lámpát látja mely a világosságban úgy fénylik.</l>
				</lg>
				<lg>
					<l>Jóság, jóság, jóság, magamban vagyok itt, tehozzád kívánok beszélni.</l>
					<l>Bár volnál eres kéz akit megkaphatnék és tapogathatnék két kézzel.</l>
					<l>Bárcsak volnál tejes színű márvány oszlop hogy oda illeszthetném hozzád</l>
					<l>Bágyadva oldalam és orcám hűthetném rajtad és ölelnélek felnyújtózva karommal.</l>
				</lg>
				<lg>
					<l>Lám mint a bolond tegezve szólítalak te csuda valami, jóság. Úgy fáj itt létem.</l>
					<l>Nem tudok mit tenni, jól esik ezen mód kiadni kinlódást, vágyakozást.</l>
					<l>Ha adnál egy angyal hangot, hallanám itt a csinált csendben a szobában.</l>
					<l>Ó csak rebegnéd a mennyezet alatt: fiam! Vagy csak egy anda sóhajt fuvallanál.</l>
				</lg>
				<lg>
					<l>Jóság! neked ajánlom a szívemet. Fogadd el, légy olyan jó, vedd fel ezt a szívet.</l>
					<l>Vedd át ezt az én szívemet, nézzed csak egészen elkékült a sok szorongatástól.</l>
					<l>Nézzed már össze van zúzódva mint az eltaposott körte s mint a füle a műbirkózóknak.</l>
					<l>Vedd te a kezedbe jóság, gyógyítsd meg, csinálj másik szívet belőle.</l>
				</lg>
				<lg>
					<l>Mert a bolond ifjúság elszaladt de úgy mint a megütött karika szalad egyet</l>
					<l>És azonnal eltér és lankad és mintha ájúlna úgy inog le s elfekszik az út mellett.</l>
					<l>Semmi sincs az ég alatt. Vészeket süvölt fülembe az ég alja mindenfelől,</l>
					<l>Jég érzés borogat. Oly vagyok mintha leégett volna testemről az élet.</l>
				</lg>
				<lg>
					<l>Gondollak tégedet egy kegyelmes asszonynak akit nem lehet tűzbe hozni gyujtó sóhajjal,</l>
					<l>Olyan túl gyengéd a bőre hogy a csókolt csók bélyeget sütne azon</l>
					<l>S annyi lelke van annak hogy a teste mindig fáradt a lelkétől</l>
					<l>S az úgy szeret minden férfit hogy nem tudna hálni egyetleneggyel.</l>
				</lg>
				<lg>
					<l>Mint a kék eget úgy is gondollak jóság, mikor fogam mögött neved gömbölyül.</l>
					<l>A május hónap kikékült kék egét szoktam meglátni gondolatomban,</l>
					<l>Azt a melegedett kéket ami olyan síma mintha üvegből vón s oly mosolygós</l>
					<l>És nincs egy felhő benne, csak hó álmodozás foszlik el azon mint boldogság.</l>
				</lg>
				<lg>
					<l>Szép moha látszott már emlékemben hogyha futamolt a fejemben az a szó, a jóság,</l>
					<l>Vénült cserepes házon az a zöld moha. Barna is. Napos színű a nyári időben.</l>
					<l>De nem ragyog csak fogadja a fényt enyhe kedvvel s oly hű hogy a hóval vele nem megy tavaszkor,</l>
					<l>És olyan honszerető hogy fel nem tudja ragadni az őszi éjszaka szélviharja.</l>
				</lg>
				<lg>
					<l>Jó reggelt. Örvendez a zöld fű, meleg lesz, pendelyes gyerekek kergetőznek.</l>
					<l>Jó étvágyat. A leves hő felhőt ereszt. Fényablak a poháron. Kés kanál csókolóznak.</l>
					<l>Jó éjszakát. A hold odafenn aggó mosollyal siet mint a nyughatatlan anya.</l>
					<l>Jó útat. A kerekek bodor port hajtanak, üdült beszélés rezeg, lobog esős szél.</l>
				</lg>
				<lg>
					<l>Jóság, ugye te vagy az ami omol a diófa dús borulatából, hogy azt mondják: jó szag.</l>
					<l>Eltisztult vihar után az a fényes könnyű fürdött idő, hogy azt mondják: jó idő.</l>
					<l>Lágy körtének izzadó fehéres húsában az a körtei édesség, hogy azt mondják: jó ízű.</l>
					<l>S te villanyozol az érző tenyéren amelyiknek a kutya fejét simogatni jól esik.</l>
				</lg>
				<lg>
					<l>Jóság maradj rajtam mindig, mint ahogy olajfolt rajta marad a zsákon,</l>
					<l>Meg úgy mint az aranyozás a kereszten. Légy mindig gyenge kesztyű két kezemen.</l>
					<l>Légy bennem úgy mint könyvben két levél közt a száraz bazsalyikom illatja.</l>
					<l>Úgy viseljelek szépen mint a gyászos úrfiak a fekete szallagot bal karjukon.</l>
				</lg>
				<lg>
					<l>Jóság, jóság el ne hagyj, ügyelj fel rám, el ne veszíts szem elől.</l>
					<l>Ha jönnek szőke lánykák, te mint barátkozó eb úgy fuss elébök</l>
					<l>És úgy fuss hozzám vissza, mert én különben dühödt vad vagyok, szorítva s csókolva csókkal</l>
					<l>Égetni, marni, vérezni vágyom őket mikor elébem kerülnek.</l>
				</lg>
				<lg>
					<l>Jóság fejem fölött jöjj úgy mint öreguras szürke napernyő,</l>
					<l>Mikor megyek az emberek közt és látom őket és érzem őket,</l>
					<l>Vagy adj hű délutánt nézésemnek úgy mint az a zöld papirpajzs a szemfájósoknak.</l>
					<l>Bocsájtsd magad képemre mosolynak, olynak aminő tetszik kevés ó szobrok arcán.</l>
				</lg>
				<lg>
					<l>Mert szörnyedek az emberektől ha közel jönnek mert tudom már hogy mit művelnek.</l>
					<l>Mert már nem kivánok egy csendes szín alatt köztök elszunnyadni a szénában.</l>
					<l>S nem kívánok a hold alatt szenderűlt tájon vándorolni vélök</l>
					<l>Egymás vállán tartott kézzel, dúdolászva vagy méla barátságban elnémúlva.</l>
				</lg>
				<lg>
					<l>Kérlek jóság diktáld és súgalmazd bennem örökösön hogy szegények, szegények</l>
					<l>Mind csak boldogok iparkodtak lenni s szemök langy könnycseppet tud előadni</l>
					<l>S hogy mindnek kerül szíve szerelemhez és édesanya sajnálásához</l>
					<l>És hogy nékik is rossz a nagy szél és hogy mindent azért tesznek mert a halálra vannak hívatva.</l>
				</lg>
				<lg>
					<l>Az ezüst végtelen színén végig nem osontak. Sem a ciprusnak éj lombja közzé</l>
					<l>Le nem hajtották homlokuk üdvözűlni. Sem a felhőket fel nem falták szemökkel.</l>
					<l>Se nem hemperedtek el a csillagokon. Sem a kiöntött tavaszt át nem úszták.</l>
					<l>Sem a boldogtalanság angyalának alélt dallamát nem hallgatták holdas mosollyal.</l>
				</lg>
				<lg>
					<l>Fejem leengedem és ráteszem jobb karomra s elfektetem bánkódva</l>
					<l>S görgetem karomon és elgyászolom a fiúkornak föniciai szín ábrándjait</l>
					<l>És meghallgatom szenvedve, szenvedve, szenvedve maradék szívemmel</l>
					<l>A srapnelek suhogását és a fűszál katonák anyás jajjait és haldokló köhintéseiket</l>
				</lg>
				<lg>
					<l>Jaj jaj ha mind a fejfa alól feljönnének szédüléssel, pápista szinben</l>
					<l>Azok akik elestek és mosolyt kezdenének a napon és nyúlnának zőld levelet szakasztani</l>
					<l>És ha mind a vakok lekapnák a bő fekete pápaszemet a szemök elől</l>
					<l>És nagy csudálkozva néznének széjjel a hidról és cintányért verne vigalmuknak visszhangja.</l>
				</lg>
				<lg>
					<l>Tőled kérem jóság hogy ne ohajtsak elmenni vadászni hűvös alkonyatos erdőbe</l>
					<l>S ne kívánjam célba venni a törékeny szárú halk őzet aki nem tud semmit sem.</l>
					<l>Se a szegény sorsú nyúlat se az aranyos fácánt, se a lisztes tollú gémet</l>
					<l>Se a riadó foglyot, se semmi más teremtést ne kívánjak soha eltalálni.</l>
				</lg>
				<lg>
					<l>Jóság légy merengett zengzet itt bent a mellemben, olyan mint a legelőn a harangszó</l>
					<l>Mikor már elhúzták a delet de a mező hallja s tartja a múlott aranya zajt.</l>
					<l>Meg ne essen hogy nem látok meg köszönő kalapot s ha botom forgatva sétálok,</l>
					<l>Hát egy élő levelet le ne csípjek se egy siető hangyát sarkom el ne nyomjon.</l>
				</lg>
				<lg>
					<l>Ugye meg nem unom így soha magam, ugye vidítod majd mindíg friss fuvalommal eszemet,</l>
					<l>Édesded meleg nyilallásokkal szúrod majd mélyen szívemet mindig ha koldúsnak adtam,</l>
					<l>Mindig mikor nemszép nő szemébe kitartással kell nézni, mindíg ha ostoba szájba</l>
					<l>Vak figyeléssel kell esni, mindig ha az élet utálata facsargatja gyomromat hánytató módra.</l>
				</lg>
				<lg>
					<l>Mondd ugye hogy pingálva van mind a néma ünnep s mind az a hajbókos kerti szerelem.</l>
					<l>Ugye csak legyezőre vannak képzelve s szőnyegekben alszanak mint álmodott álom,</l>
					<l>Ugye hogy nem lehet élve sehol ilyesmi. Ugye hogy mint hajnal arany rámás fellegeit</l>
					<l>Nem lehet megtapogatni mert csak látszanak de nincs ott az égen egyéb mint síma csalódás.</l>
				</lg>
				<lg>
					<l>Tégy jót velem jóságos jóság. Rendeld hogy még magamhoz is jó lehessek.</l>
					<l>Mert csak véteni kívánok magamnak, mert haragba estem volt magammal.</l>
					<l>Mert a kínok báljára járok, csak a szégyen felé bókolok epekedve</l>
					<l>S hajtom magamról a szép időt és sóvárságomat halállal traktálom.</l>
				</lg>
				<lg>
					<l>Engedd hogy meg tudjam sajnálni magamat hogy legalább szomorú lehessek egyszer-másszor</l>
					<l>Egynéhány kis percig, csak hogy sohajtsak és érezzem azt hogy öröm lett volna élni</l>
					<l>S ismerős melegséget nyeljek akkor gégémben, egy visszagurult csepp könnyet,</l>
					<l>Amelyik ki akart jönni, ezt a világot megnézni ragyogva rengedezve.</l>
				</lg>
			</div>
		</body>
	</text>
</TEI>