<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0257" xml:lang="hu">
	<teiHeader>
		<fileDesc>
			<titleStmt>
				<title type="main">A Vezuv</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">372</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A Vezuv</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>A Vezuv</head>
				<lg>
					<l>Szerelem, napfény, dal, mese táján</l>
					<l>Dús virulásban egyedül, árván,</l>
					<l>Idegenül, torzúl, hallgatagon</l>
					<l>Áll a legendás őshatalom:</l>
					<l>A Vezuv.</l>
				</lg>
				<lg>
					<l>Nápoly a völgyben dalol, ölel,</l>
					<l>Hódolva, remegve nem néznek a csúcsra.</l>
					<l>Irtózatot a szem már sohse lövell:</l>
					<l>Nem rémcsoda már, csak érdekes, furcsa</l>
					<l>A Vezuv.</l>
				</lg>
				<lg>
					<l>Távoli földről ember özönlik,</l>
					<l>Kiváncsi, merész turistasereg</l>
					<l>S a néma Vezuv ormának ered.</l>
					<l>Hágnak a mellén, szívére taposnak</l>
					<l>Kószálva nyugodtan, mulatva profánul</l>
					<l>S a kráteren látcsöve víg utasoknak</l>
					<l>Titkos, szent, szörnyű lelkébe lebámul</l>
					<l>A Vezuvnak.</l>
				</lg>
				<lg>
					<l>S míg néznek a hegyre, másznak a hegyre,</l>
					<l>Titáni álmokat álmodik egyre</l>
					<l>Lázasan, gőgösen, hallgatagon</l>
					<l>A szörnyű, legendás őshatalom,</l>
					<l>A Vezuv.</l>
					<l>Lenn a szívében, a mélyben, ahonnan</l>
					<l>Nem neszel a nesz sem: forradalom van,</l>
					<l>Gyötrelmes, örök, vad forradalom.</l>
				</lg>
				<lg>
					<l>A nápolyi völgyben zeng örömének,</l>
					<l>A Vezuv alatt óh, gondtalan élnek...</l>
					<l>A por az istened, Élet? -</l>
					<l>S hatalmas hatalma lázad a mélynek,</l>
					<l>Óh izzik a mélyben egy isteni emlék:</l>
					<l>- A völgyben örökre feledték? -</l>
					<l>Pompeji, Pompeji története reszket</l>
					<l>Mélyén a Vezuvnak...</l>
					<l>A poron, a sáron, a köznapokon</l>
					<l>Uralkodni akar a Tűz szilajon.</l>
					<l>Lázítja gyötörve a Vulkánt valami:</l>
					<l>Ó rontani, dúlni, hódítani!</l>
					<l>Mindent, ami szürke, rajongva leverni,</l>
					<l>Tombolni, föllengni, sohse pihenni,</l>
					<l>Óh uralkodni, istennek lenni!</l>
				</lg>
				<lg>
					<l>Ezer évek halnak a múltba</l>
					<l>S mámoros kínban vivódva, zihálva</l>
					<l>Lázong a Vezuv szent, szörnyű szíve -</l>
					<l>Ezer évek haltak a múltba</l>
					<l>És gyűlik a láva és gyűlik a láva...</l>
				</lg>
				<lg>
					<l>S boldog, búja, szép tavaszéjjel</l>
					<l>Kitör isteni, ördögi fénnyel</l>
					<l>A Vezuv.</l>
					<l>Látjátok a gyilkos, szörnyű csodát:</l>
					<l>A pokol tör a mennybe a kráteren át!</l>
					<l>A völgyben a nászdal jajba fullad,</l>
					<l>Mámorosan sújt a Tűz le a porra.</l>
					<l>Él, él ím a Vulkán</l>
					<l>Diadalmasan, ölve, tiporva.</l>
					<l>Reszket az élet egy pillanatig,</l>
					<l>Míg a tüzek tüze harsogva vakit.</l>
					<l>Míg a kráter zúg, zakatol,</l>
					<l>Kétségbeesik, megborzad a por,</l>
					<l>Óh a Vezuv!</l>
				</lg>
				<lg>
					<l>És vége van egyszer a tűzzivatarnak...</l>
					<l>S fölmásznak ujra, mulatni akarnak,</l>
					<l>Látcsővel a törpe, merész utasok.</l>
					<l>Nápoly dalol, a nap leragyog.</l>
				</lg>
				<lg>
					<l>Ezer évek halnak a múltba</l>
					<l>És tehetetlenül vivódva, zihálva</l>
					<l>Lázong a Vezuv szent, szörnyű szive -</l>
					<l>Ezer évek halnak a múltba</l>
					<l>És hamvad a tűz és elfogy a láva</l>
					<l>És valamikor már sohse zuhog...</l>
					<l>Elbuknak, alusznak minden Vezuvok.</l>
					<l>Ez a végzet, az élet, szent, bolond Vezuvok.</l>
					<l>Hatalmatok, tüzetek rege, álom -</l>
					<l>S a por lesz az úr a világon!</l>
				</lg>
			</div>
		</body>
	</text>
</TEI>