<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0054" xml:lang="hu">
	<teiHeader>
		<fileDesc>
			<titleStmt>
				<title type="main">Magányos éjszakai csavargás</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">786</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Magányos éjszakai csavargás</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>Magányos éjszakai csavargás</head>
				<lg>
					<l>A rendes kávéházból jöttem ki késő éjjel,</l>
					<l>Az ajtóban megálltam, mély lélekzetet vettem,</l>
					<l>Felgyűrtem a kabátom gallérját, széjjelnéztem.</l>
				</lg>
				<lg>
					<l>Jólesett a hűvösség, és jólesett szememnek</l>
					<l>Az utcai lámpák hű intése és felettem</l>
					<l>A csillagok ragyogtak, s ennek mindig örűlök.</l>
				</lg>
				<lg>
					<l>Elfelejtettem, kik közt űltem és mit beszéltünk,</l>
					<l>S milyen volt a sok nő a gőzölgő kávéházban,</l>
					<l>Kiknek sorba megnéztem kezét, ruháját, arcát.</l>
				</lg>
				<lg>
					<l>Van úgy, hogy nem bírok már az emberekre nézni,</l>
					<l>Hangjuk sérti a fülem, a testszín fáj szememnek,</l>
					<l>S lelketlen szemgolyóik járása összeborzaszt.</l>
				</lg>
				<lg>
					<l>Elkezdtem menni. Kesztyűm felhúztam akadozva,</l>
					<l>S néztem ujjaim táncát. Nem tudtam, hova menjek,</l>
					<l>Mentem, mert csöndes éj volt és jól esett a járás.</l>
				</lg>
				<lg>
					<l>Mentem mert vitt a járda a tág Andrássy-úton,</l>
					<l>Lassan mellém húzódtak, s múltak a barna házak,</l>
					<l>Nem is sétáltam; mentem, de nem tehettem róla.</l>
				</lg>
				<lg>
					<l>Mentem, mint egy darab léc, kit a csendes folyó visz,</l>
					<l>Mint a kék lénia, mely elszáll mikor pipáznak,</l>
					<l>Mint az egy húron húzott hosszú, halk hegedűhang.</l>
				</lg>
				<lg>
					<l>Egy ház előtt eszembe jutott, hogy laknak benne,</l>
					<l>Külön familiák, meg szobaurak, cselédek,</l>
					<l>Mind levetkőztek, szemök behunyták, és alúsznak</l>
				</lg>
				<lg>
					<l>Ember meg asszony hál két egymás mellé tolt ágyon,</l>
					<l>Jámbor szabály szerint (ó mert azt cifrázni vétek)</l>
					<l>Egymásban kéjt halásztak s a falon járt az óra.</l>
				</lg>
				<lg>
					<l>Azután sóhajtottak és kétfelé fordúltak,</l>
					<l>Maguk alá gyűrték félkarjuk, felhúzták lábuk,</l>
					<l>Elalúdtak. A fejök van legmesszebb egymástól.</l>
				</lg>
				<lg>
					<l>Reggel fölkelnek. Fűtés, zörgés és rendetlenség.</l>
					<l>Az ember járkál, áll és megnézi ráncos ágyuk,</l>
					<l>Aztán az órát. Sebbel-lobbal elmegy hazúlról.</l>
				</lg>
				<lg>
					<l>A hivatalba megy, vagy a törvényszékre megy fel,</l>
					<l>Vagy a börzére fut, vagy elindítja a boltját.</l>
					<l>Soha el nem meséli, mit álmodott az éjjel.</l>
				</lg>
				<lg>
					<l>Egy narancs sáros héjja került aztán utamba.</l>
					<l>Cipőim jobbra-balra futtatták, húzták, tolták,</l>
					<l>Míg megúntam s lerúgtam a járdáról örökre.</l>
				</lg>
				<lg>
					<l>A fejem fölemeltem s a hűvös égbe néztem,</l>
					<l>De semmit se gondoltam az égről, csak felnéztem,</l>
					<l>Mint a legelő juh, ha a szík földet elunta.</l>
				</lg>
				<lg>
					<l>Néztem fel, görbén jártam, a falaknak ütődtem,</l>
					<l>Súroltam egy lámpát is, nem vigyáztam azért sem,</l>
					<l>És szivemet meglepte az olvadás lágysága.</l>
				</lg>
				<lg>
					<l>Megint elért az élet. Elmult napjaim jöttek,</l>
					<l>Csepegtek, mint panaszos vízcseppek az ereszrűl,</l>
					<l>S magam elé gondoltam sorsomnak terítékét.</l>
				</lg>
				<lg>
					<l>Sóhajtva elfordúltam, szemem félig behúnytam</l>
					<l>S elképzeltem pilláim gyászfátyolán keresztül</l>
					<l>Szegény Rousseau-t, ki sírva fakadt a courtisane-nál.</l>
				</lg>
				<lg>
					<l>Elhagytam volt a villák vasrácsait is, végig,</l>
					<l>Az ezredévi oszlop elébem állt sötéten,</l>
					<l>A tetejében Gábor arkangyal árnya lengett.</l>
				</lg>
				<lg>
					<l>Angyal, te szárnyas angyal (ajkaim ezt mozogták)</l>
					<l>Kit szobrászok meg festők annyit mesélnek nékem,</l>
					<l>Zengő fehér angyalka, angyal, nagy szárnyú angyal.</l>
				</lg>
				<lg>
					<l>Mit szólanék, ha mézes hárfával, rózsafényben</l>
					<l>Kinyílna most a mennybolt, akár az Operában</l>
					<l>S arany lépcsőn lejönne hozzám tizenkét angyal.</l>
				</lg>
				<lg>
					<l>A lépcsőn összekulcsolt kezekkel lejtenének,</l>
					<l>Szemök lesütnék, szűzi zsoltárt húznának lágyan,</l>
					<l>De a földre érve elkezdenének kacagni.</l>
				</lg>
				<lg>
					<l>Mint a kis lányok, huncut csengéssel szökellnének</l>
					<l>Hozzám, elkapnák a két karom, megforgatnának,</l>
					<l>Frissen repkedne szárnyok, akár a jérce szárnya.</l>
				</lg>
				<lg>
					<l>S egyszerre kezdenének beszélni, össze-vissza:</l>
					<l>Hogy vagy? Sokat búsúltál? Mitől vagy olyan fáradt?</l>
					<l>Ugye csúnya volt minden? Örűlsz most? Hitted volna?</l>
				</lg>
				<lg>
					<l>Én sírnék és nevetnék, és azt hinném, ez álom,</l>
					<l>Hó pendelyök morzsolnám, szárnyokat tapogatnám,</l>
					<l>Egy angyal átölelne mert látná hogy szédűlök.</l>
				</lg>
				<lg>
					<l>S vinnének tánclépésben, tapsolva és dalolva,</l>
					<l>S egy angyal egy kis könyvet venne elő. Jaj, hadd lám.</l>
					<l>Megállnánk s az angyal a kis könyvet kinyitná.</l>
				</lg>
				<lg>
					<l>Fel lenne írva abba hogy hányat sóhajtottam,</l>
					<l>Minden könnycsepp kit ríttam, ott össze lenne adva,</l>
					<l>Minden rossz szó, kit szóltak hozzám, be lenne írva.</l>
				</lg>
				<lg>
					<l>De már a hídon voltam, míg ezen spekuláltam,</l>
					<l>A ligeti tó hídján, s ott félig elfáradva</l>
					<l>A korlátnak borúltam, az éji vizet nézni.</l>
				</lg>
				<lg>
					<l>Elnéztem s gondoltam, hogy a folyékony éj talán ez,</l>
					<l>Ez a vonagló tinta. A lámpák fénye reszket</l>
					<l>A vonaglás felett, mint a kéj fölött a lélek.</l>
				</lg>
				<lg>
					<l>Fölemelkedtem, mert nem akartam gondolkozni.</l>
					<l>Végigmentem a hídon s megint éreztem Pestet:</l>
					<l>A Weingruber-kioszkot kezdtem szemügyre venni.</l>
				</lg>
				<lg>
					<l>A terraszon nyüzsögtek a krémes, izzadt nyárban</l>
					<l>Fehér hölgyek, begyes szűzecskék, hosszu tisztek,</l>
					<l>Pincérek ájuldoztak, katonabanda zúgott.</l>
				</lg>
				<lg>
					<l>A nyár elment. A terrasz teli puszta asztallal,</l>
					<l>Az asztalokon székek. Cipőim lassan visznek</l>
					<l>Tovább, előre és fák jönnek két oldalt némán.</l>
				</lg>
				<lg>
					<l>Fák jöttek, leveletlen, füttyetlen és szellőtlen,</l>
					<l>Mint rabok a rabsétán, jöttek sorba leverten,</l>
					<l>Fák, jobbról-balról fák, s nem hallottam semmi hangot.</l>
				</lg>
				<lg>
					<l>Menni, olyan jó menni. Meddig lehet így menni?</l>
					<l>Megyek, gondoltam, mennék így most túl árkon-berken,</l>
					<l>Elhagyni a ligetet, a várost és határát.</l>
				</lg>
				<lg>
					<l>Megszökni, mint hazulról egyszer gyerekkoromban,</l>
					<l>Itthagyni a lakásom, sok könyvem, sok nadrágom</l>
					<l>Barátot, nőket, múltam, nevem, minden emlékem.</l>
				</lg>
				<lg>
					<l>A fák közt menni, menni sokáig, jaj, sokáig.</l>
					<l>Milyen hosszú fasor. Hol a vége, még nem látom.</l>
					<l>Ha a tengerig vinne, a tengernek vizéig.</l>
				</lg>
				<lg>
					<l>A tengerig mennék, leűlnék a tengerpartra</l>
					<l>És nem csinálnék semmit, ott űlnék este-reggel,</l>
					<l>Ott űlnék éjjel-nappal, ott űlnék, míg csak élek</l>
				</lg>
				<lg>
					<l>És a tengerre néznék, olyan messzire néznék,</l>
					<l>Hol már a végtelen víz elvakúl az egekkel,</l>
					<l>S a tiszta semmiségnek üres álmán merengnék.</l>
				</lg>
			</div>
		</body>
	</text>
</TEI>