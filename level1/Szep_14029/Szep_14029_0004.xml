<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0004" xml:lang="hu">
	<teiHeader>
		<fileDesc>
			<titleStmt>
				<title type="main">[„Csúnya és ártalmas dolog...]</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">925</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>[„Csúnya és ártalmas dolog...]</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>[„Csúnya és ártalmas dolog...]</head>
				<p>„Csúnya és ártalmas dolog, hogy a felkelő nap rád süt és te még tétlenül heversz ágyadban” [Szent Ambrus]</p>
				<lg>
					<l>Az ing, melyet kikészítettem éjjel,</l>
					<l>Az asztalon fekszik, fehéren,</l>
					<l>Fehéren, ájúltan, fagyottan.</l>
					<l>Virító gombok benne szerteszéjjel,</l>
					<l>Virágocskák távol fenyéren.</l>
					<l>De szép az ing most kiterítve ottan,</l>
					<l>De szép a fénylő hűvös plasztron</l>
					<l>S hogy sír majd, mint a nyűgös asszony,</l>
					<l>Szegény ing, ha a testemre akasztom.</l>
				</lg>
				<lg>
					<l>A csöndbe nézek, magamat keresve.</l>
					<l>Örök lélekzetem csudálom.</l>
					<l>Nevemet suttogom. Nem értem.</l>
					<l>Hány óra? Áll. Nem húztam fel az este.</l>
					<l>Én is, ha eljön a halálom,</l>
					<l>Én is megállok. Eljön értem.</l>
					<l>Hát meg kell jaj jaj meg kell halnom,</l>
					<l>Nem lehet futnom, szöknöm, csalnom?</l>
					<l>Én. Én. Agyonrúgott patkány az almon.</l>
				</lg>
				<lg>
					<l>Mit álmodtam. Szép szőke herceg voltam,</l>
					<l>Jártam talpig fehér selyemben,</l>
					<l>Fekete gyász kastélyba laktam.</l>
					<l>Éjjel a királylányért lovagoltam,</l>
					<l>Királyleány nem ismert engem,</l>
					<l>Én fényes herceg elragadtam.</l>
					<l>Mint a zászlót fölém emelve</l>
					<l>Az erdőn vittem énekelve,</l>
					<l>Királyleány, királyleány szerelme.</l>
				</lg>
				<lg>
					<l>A fák az úton furulyálni kezdtek,</l>
					<l>Havazott pillangó-színekben,</l>
					<l>Fűvek mint lángocskák ragyogtak.</l>
					<l>Így vittem azt a drága, drága testet,</l>
					<l>Fekete nyoszolyára tettem</l>
					<l>A fehér szűzet, a fagyottat.</l>
					<l>Leterítettem, sikoltottam,</l>
					<l>Minden világot kioltottam.</l>
					<l>Csak ő, csak ő, csak tündököljön ottan.</l>
				</lg>
				<lg>
					<l>Arany csókkal kivertem fájó testét,</l>
					<l>Mint koporsót arany szegekkel,</l>
					<l>Hóselymen tűzvirágot varrtam.</l>
					<l>Gyenge húság vad fogaim tépdesték,</l>
					<l>Mint bús zene emelkedett fel</l>
					<l>Vágyam, mint vízesés hullt halkan</l>
					<l>A holt falakról. Megszűnt lenni</l>
					<l>Minden világ. Ég föld víz semmi.</l>
					<l>Királyleány szűzességét elvenni.</l>
				</lg>
				<lg>
					<l>A gyúladt test ájult, boldog jajt csengve,</l>
					<l>Ajkai őrjítő fúvását</l>
					<l>Vigyáztam én halálig vágyva.</l>
					<l>Égő gyertyákat hordtak a terembe,</l>
					<l>Délceg gyertyákat s hogy ne lássák,</l>
					<l>Az őröket kiűztem. És sorjába</l>
					<l>Száz lenge lángot vittem szája</l>
					<l>Ajtajához, úgy néztem rája,</l>
					<l>Egy lehellete ne múljon hiába.</l>
				</lg>
				<lg>
					<l>Felűlt a szűz királyleány az ágyon.</l>
					<l>Hegedűltem: el vágyol innét?</l>
					<l>Mondd, hogy szeretsz. Mondd, mondd: szeretlek.</l>
					<l>Ő megszólalt szólván: „Én enni vágyom,</l>
					<l>Úgy szeretem a sárga dinnyét.”</l>
					<l>Aztán... messziről fenyegettek,</l>
					<l>Nagy jégmezőkön néma esten</l>
					<l>Sántán, két mankón igyekeztem,</l>
					<l>Kínlódtam, csúsztam, mindig hanyatt estem.</l>
				</lg>
				<lg>
					<l>Lenn, lenn az utcát hallom újra élni,</l>
					<l>Mint füst száll hozzám zűrzavarja,</l>
					<l>Kalimpál közbe verkli hangja,</l>
					<l>Megint nem enged ábránddal henyélni,</l>
					<l>Szobám bánattal felkavarja.</l>
					<l>Kondúl egyszerre két templom harangja,</l>
					<l>A kocsik elzöttyennek sorba,</l>
					<l>Dohog az auto, a mogorva,</l>
					<l>Fiúk, lányok cicáznak a fasorba.</l>
				</lg>
				<lg>
					<l>De csoda módra jönnek a fülembe</l>
					<l>Lelkemből, ebben a magányban</l>
					<l>Rég elhalt hangok, csoda bánat:</l>
					<l>Anyám a vasaló fölött merengve</l>
					<l>Egy rongy mazúrt sirat magában.</l>
					<l>Zengését hallom súrolt rézmozsárnak,</l>
					<l>Koccintását a poharaknak,</l>
					<l>Akiket az abroszra raknak.</l>
					<l>Sötétben messzi a kutyák ugatnak.</l>
				</lg>
				<lg>
					<l>Emlékek: keringélő néma fecskék,</l>
					<l>Megfoghatatlan lenge rongyok,</l>
					<l>Vakok szemének álmodása.</l>
					<l>Szekéren kis borjú. Kis gidák, hetykék.</l>
					<l>Csiga. Kis ostor. Őrzött szép réz gombok.</l>
					<l>Zöld szilva. Friss cipó, pogácsa.</l>
					<l>Télire eltett tiszta alma.</l>
					<l>Befőtt, piros, sárga, meg barna,</l>
					<l>Halvány szőllő hosszú spárgán aszalva.</l>
				</lg>
				<lg>
					<l>Itt fekszem. Nem tudom, mi vagyok én itt,</l>
					<l>Ifjú, vagy ember? Férfi? Garszon?</l>
					<l>Én büszke úr sosem leszek tán.</l>
					<l>Az év, az unalom, csalódás vénít</l>
					<l>S borotválják mindennap arcom</l>
					<l>S fiú képem van s nincsen semmi szektám.</l>
					<l>Nincsen bajusszom s körszakállam,</l>
					<l>Se barkóm, légy se festi állam,</l>
					<l>Hogy fejem mint frizőr-modelt csodáljam.</l>
				</lg>
				<lg>
					<l>Párisban egyszer, május délután volt,</l>
					<l>A Luxembourg-kert sétaútján</l>
					<l>Egy szép leány után siettem.</l>
					<l>Könnyű madár volt, c, francia lány volt,</l>
					<l>Trillázva lengni felvirúlt lány.</l>
					<l>Fejembe sebten szóvirágot szedtem,</l>
					<l>Hogy megszólítom bátran, szépen,</l>
					<l>S csalom magammal: drágám, szépem,</l>
					<l>De jó idő van... és itt egy pad éppen.</l>
				</lg>
				<lg>
					<l>Kacagni fog s evvel ráállott máris.</l>
					<l>Együtt megyünk, lépünk zenére,</l>
					<l>Szirom-kezét gyengén szorítom,</l>
					<l>Szeretőm van, tavasz van, Páris, Páris!</l>
					<l>Fel az omnibusz tetejére!</l>
					<l>A kis kalandra így hevűltem titkon,</l>
					<l>Inaltam puffadt szívvel, lázba,</l>
					<l>S aztán megálltam tétovázva,</l>
					<l>Mi lelt akkor? Szívem mi tette gyászba?</l>
				</lg>
				<lg>
					<l>Milyen boldog volt első útazásom</l>
					<l>Az iskolába Debrecenbe</l>
					<l>Matrózgalléros új ruhámba.</l>
					<l>Apámmal mentem. A kis állomáson</l>
					<l>Szólott a jelzés csengve, csengve.</l>
					<l>Sínek ragyogtak, cúkor volt a számba.</l>
					<l>A gőzös jött. Megállt sípolva.</l>
					<l>Hátul a nagy vaggon-akolba</l>
					<l>Bárányok... vagy angyalkák ríttak volna?</l>
				</lg>
				<lg>
					<l>Kocog a gőzös, az ablakhoz állok,</l>
					<l>Nézem hazámat és a rétet</l>
					<l>S a szélmalmot, hogy áll a csöndben.</l>
					<l>Őrt, hídat, zászlót, szemafort csudálok,</l>
					<l>Apám szivarozik, beszélget</l>
					<l>S nekem kicsúszik hirtelen a könnyem.</l>
					<l>Szoboszló fogy, fátyolba bújva,</l>
					<l>Kanyarodunk... és látszik újra</l>
					<l>Tornyunk, mint a gyerek felnyújtott újja.</l>
				</lg>
				<lg>
					<l>A város, jaj, milyen csudálatos volt,</l>
					<l>Az utcán végig kis vonat vitt,</l>
					<l>Kétoldalt emeletes házak,</l>
					<l>Porcellános, ezüstös aranyos bolt,</l>
					<l>Azóta sem bámúltam annyit,</l>
					<l>Azóta sem kóstoltam azt a lázat.</l>
					<l>Cilinderes urak sétáltak,</l>
					<l>Füstöltek, köszöntek, megálltak</l>
					<l>S zaj volt, zaj, hatfelől is kalapáltak.</l>
				</lg>
				<lg>
					<l>Szeret-e más is a körúton este</l>
					<l>Felnézni a tánciskolába?</l>
					<l>Én ezt magamban mindig űzöm,</l>
					<l>Lesem hogy szédűl a párok félteste</l>
					<l>Bágyasztó boszton dallamára,</l>
					<l>Mint a babák az ódon óraművön.</l>
					<l>Mér nem jártam tánciskolába,</l>
					<l>Egy régi édes izzadt bálba</l>
					<l>Úgy elmennék. De már késő, hiába.</l>
				</lg>
				<lg>
					<l>Hát igazán, elmentek vón az évek,</l>
					<l>Hát mind elmúltak, mind elmúlnak</l>
					<l>És nem lesz még egy ifjúságom?</l>
					<l>Megint érzem keserű csókod, élet:</l>
					<l>Oktalan óráját a búnak,</l>
					<l>Hogy minek élek e világon.</l>
					<l>Visszafelé futnék erővel,</l>
					<l>Acsarkodva hajadon fővel</l>
					<l>Vissza de vissza, szembe az idővel.</l>
				</lg>
				<lg>
					<l>Virágos árok partjára ledűlni</l>
					<l>Hajló, zengő kislányfüzérbe,</l>
					<l>Láncot kötözni, szirmot szórva,</l>
					<l>Csigát kicsalni, nádon hegedűlni,</l>
					<l>Szaladni sárkánnyal felnézve,</l>
					<l>Aranykapun fordúlni angyalmódra.</l>
					<l>Zöld ág, zöld ág, zöld levelecske,</l>
					<l>Béka kuruttyol, száll az este,</l>
					<l>Meghalni, meghalni a fűbe esve.</l>
				</lg>
				<lg>
					<l>Élet. Az élet. Hogy van ez, nagy isten,</l>
					<l>Meg kell őrülni, nem birom ki.</l>
					<l>Most fölkelek. Fürdök, örülök.</l>
					<l>Csontvázam fogdosom. Itten... meg itten.</l>
					<l>Bennem a halál. Gondolkodni,</l>
					<l>Nem, nem. Ha majd a kávéházban űlök,</l>
					<l>Ott egy úrral beszélek. Néki,</l>
					<l>Hát néki mi az: élni. Érzi?</l>
					<l>Hogy tudunk űlni, olvasni, beszélni?</l>
				</lg>
				<lg>
					<l>De fájó, fárasztó ez, a világon</l>
					<l>Végignyújtózni, óóó, a távol</l>
					<l>Bezárt kertek. Gyilkosság éjjel.</l>
					<l>Színház. Madár. Hajó az óceánon.</l>
					<l>Púpos szabó. Festő hogy mázol.</l>
					<l>Táncosnő száz szalagja repked széjjel.</l>
					<l>Ha megölném magam... most rögtön,</l>
					<l>Pisztollyal. Egyet kell hörögnöm</l>
					<l>És semmi, semmi nincs tovább, örökkön.</l>
				</lg>
				<lg>
					<l>Jaj már fel kéne kelni</l>
				</lg>
			</div>
		</body>
	</text>
</TEI>
