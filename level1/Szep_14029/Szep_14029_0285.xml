<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0285" xml:lang="hu">
	<teiHeader>
		<fileDesc>
			<titleStmt>
				<title type="main">Apám</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">494</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Apám</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>Apám</head>
				<lg>
					<l>Ezüst órája volt, egyfedeles, ócska,</l>
					<l>Azt az órát hordta prepa kora óta,</l>
					<l>Felhúzta csöpp kulccsal lassan minden este</l>
					<l>A kis fia nézte, nézte, óh élvezte.</l>
				</lg>
				<lg>
					<l>Azt a vén óráját de tudta dicsérni:</l>
					<l>Még az onokáját is túl fogja élni.</l>
					<l>Órás ezt az órát nem látta még egy se,</l>
					<l>Sose siet, sose késik egy percet se.</l>
				</lg>
				<lg>
					<l>Sose késett ő se, bajuszos korába</l>
					<l>Reggel nyolc órára ment az iskolába.</l>
					<l>Szegény gyerekekbe az ábécét verte,</l>
					<l>Rongyos fizetésit avval érdemelte.</l>
				</lg>
				<lg>
					<l>Annak örült, hogyha a május kiáradt</l>
					<l>S vitte az erdőre azt a gyereknyájat,</l>
					<l>Elnézte hogy futnak, hancúznak, hevernek,</l>
					<l>Ilyenkor az ember lesz maga is gyermek.</l>
				</lg>
				<lg>
					<l>Kivette osztán a hegedűt a zsákbúl</l>
					<l>Soha el nem maradt ez a múlatságbúl:</l>
					<l>Dalukat kisérte, táncukat diktálta,</l>
					<l>Estére a nyáját haza muzsikálta.</l>
				</lg>
				<lg>
					<l>Rakodva virággal, csigával meg makkal</l>
					<l>Kézenfogvást léptünk sorban alkonyattal,</l>
					<l>Piros pillangók az édes álmot hordták,</l>
					<l>Azt hiszem Szoboszlón volt a Tündérország.</l>
				</lg>
				<lg>
					<l>Óh a hegedűnek a négy szőke húrja</l>
					<l>Áldást hozott, áldást a tanító úrra,</l>
					<l>Hitták muzsikálni lakziba, névnapra,</l>
					<l>Úgy elmaradt, nem jött meg csak virradatra.</l>
				</lg>
				<lg>
					<l>Névnapon, lakziba, Lajos napi bálba</l>
					<l>Boldog magyarokat büszkén muzsikálva</l>
					<l>Százával a nótát a négy ujján rázta,</l>
					<l>Négy, öt, hat pulyáját etette, ruházta.</l>
				</lg>
				<lg>
					<l>Ő maga, az apjok, mészpipát vett mindég:</l>
					<l>Pohár sert se ivott ha csak nem volt vendég</l>
					<l>Legfeljebb olvasni járt a Gazdakörbe,</l>
					<l>Elaludt a pipa, s maga is, letörve.</l>
				</lg>
				<lg>
					<l>Mikor unatkoztam a frakkos banketten,</l>
					<l>Kortyoltam a pezsgőt és a rákot ettem,</l>
					<l>Meg ha Páris becses borait izleltem,</l>
					<l>Akadt olyan percem, hogy keserűt nyeltem.</l>
				</lg>
				<lg>
					<l>Néha meg ha túrtam selyem nyakkendőket,</l>
					<l>A kezem megállott, elutáltam őket,</l>
					<l>Mert az a nyakkendő jutott az eszembe</l>
					<l>Kit apám vásárolt mindig Debrecenbe.</l>
				</lg>
				<lg>
					<l>Mindig, értsed ezen: egyszer esztendőbe:</l>
					<l>S nem is válogatott ő a nyakkendőbe,</l>
					<l>Volt ott egy fekete durcás chiffon fajta,</l>
					<l>Gyárba varrták össze, fórsriftosan hajtva.</l>
				</lg>
				<lg>
					<l>Ismerik remélem, az a régi módi,</l>
					<l>Ez szokott tanító urak mellin lógni,</l>
					<l>Lelkész is ezt hordja, bíró is vidéken,</l>
					<l>Gyengém nagyon régen e nyakkendő nékem.</l>
				</lg>
				<lg>
					<l>Nem kell, hogy a grófok dámáinak tessék,</l>
					<l>Nincs hiuság benne, nincsen csak tisztesség,</l>
					<l>Komolyság van benne, illendőség jóság,</l>
					<l>Hűséges szegénység, lemondás, olcsóság.</l>
				</lg>
				<lg>
					<l>Jaj de bánom, hogy mind elvesztek, elhulltak,</l>
					<l>El nem tettünk egyet, foszlottat, fakultat.</l>
					<l>Tartanám vitrinbe, elővenném, nézném,</l>
					<l>Sóhajnál lágyabban simitnám, becézném.</l>
				</lg>
				<lg>
					<l>Hát te kézi lámpás, vajjon hol lehetsz te,</l>
					<l>Kivel a pallón jött sötét őszi este,</l>
					<l>Hintáló világod mégegyszer ha látnám,</l>
					<l>Apa! - ha még egyszer elébekiáltnám.</l>
				</lg>
				<lg>
					<l>Könnyeit cseppenni láttad ugye Isten</l>
					<l>Mikor Kossuth Lajost eltemették Pesten:</l>
					<l>Néztem én számtátva mint hatéves gyermek</l>
					<l>Sirását annak a hű magyar embernek.</l>
				</lg>
				<lg>
					<l>Fekete éjfélre, halovány hajnalra</l>
					<l>Hallatlan harsona szava ha szólalna,</l>
					<l>Égből le a földre fényes angyal szállna,</l>
					<l>A temető fáit érintené szárnya.</l>
				</lg>
				<lg>
					<l>Sóhajtás suhanna hantoknak alatta,</l>
					<l>Rezzenne a csontja annak aki lakja,</l>
					<l>Zengene fenséges mennyei karének,</l>
					<l>A halottak mind mind szedelőzködnének.</l>
				</lg>
				<lg>
					<l>Elhűlve, orrukat fülüket keresve,</l>
					<l>Négykézláb, felnyúlva, szédülve, elesve,</l>
					<l>Úgy indulnának meg lassan, révedezve</l>
					<l>S eszmélni és nyögni meg dadogni kezdve.</l>
				</lg>
				<lg>
					<l>Ádám, [v. sz. Apám] fel ne támadj! Harsonaszó, ének,</l>
					<l>Isten ne engedje, hogy serkentsen téged.</l>
					<l>A te csendes álmod apám álmodd, álmodd,</l>
					<l>Álmodd apám, álmodd a régi világot.</l>
				</lg>
			</div>
		</body>
	</text>
</TEI>