<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0111" xml:lang="hu">
	<teiHeader>
		<fileDesc>
			<titleStmt>
				<title type="main">Mit tettetek velem</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">715</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Mit tettetek velem</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>Mit tettetek velem</head>
				<lg>
					<l>Mit tettetek velem emberek. Emberek mit tettetek énvelem.</l>
					<l>Mi történt az én életemben. Mit tettetek velem mostoha fivéreim férfiak.</l>
					<l>Csupa vér a képetek, egy vér a szemetek, vér cseppen az ujjatok hegyéről.</l>
					<l>Bűn lángol nyelveteken, homlokotokban férgek hemzsegnek. A szívetek, mutassátok a szívetek!</l>
				</lg>
				<lg>
					<l>Felhők hogy tűrhettétek! Virágok hogy szenvedhettétek! Csillagok hogy nézhettétek!</l>
					<l>Hegyek, hogy maradhattatok veszteg. Hogy nem fulladtál meg levegő, levegő!</l>
					<l>Hogy nem jajdúltatok fák, hogy nem rohantatok közéjök, országok felnőtt fái!</l>
					<l>Tenger hogy nem csaptál a földre, föld hogy nem futottál a tengerre!</l>
				</lg>
				<lg>
					<l>November alatt fekszem arcommal a sárban. A szél vonít felettem,</l>
					<l>Felém dűlnek fejetlen fűzek, az egen sárga tenger megy, az alkony megőrült.</l>
					<l>Egyesegyedül vagyok én, el engedtem a drága bolond beteg világot pusztúlni.</l>
					<l>Valaha jó gyermek voltam, szívből nevettem, játszottam. Egyszer csak fekete járvány lett belőlem.</l>
				</lg>
				<lg>
					<l>Fáradt vagyok, kihalt, fáradt. Nem is érzem mi történt, nem értem, nem emlékszem.</l>
					<l>Úgy elmúltam mint a fülcsengés. Mint a délignyitó, úgy leestem.</l>
					<l>Mint a sírás úgy felszáradtam. Mint az ablak úgy befagytam.</l>
					<l>Elsüllyedtem úgy mint Pompéji. Mint a nap, mint a nap lementem.</l>
				</lg>
				<lg>
					<l>Én vagyok az oka mindennek, én magam, csak én vagyok itt az oka mindennek.</l>
					<l>Ha nem élek nincsen szomorúság, nincsen halál ha én nem születek meg.</l>
					<l>A mély világ, mind az élet első kakasszó óta az én boldogtalanságom iskolája.</l>
					<l>Ha volnék sátorok fa, ráznátok, esve esne rólam a könny, olyan nehéz sírás van énrajtam.</l>
				</lg>
				<lg>
					<l>Fel próbálom emelni homlokom a csillagok iránt. Nem látom mi van ott, megvakultam.</l>
					<l>Arany opera zúgott, tűz mese esett, augusztus gyönyörűség.</l>
					<l>Epres kert volt az ott odafenn, abban eprészett a süldő szerelem, szerelem szerelme.</l>
					<l>Nevetett ott ábránd gyémánt vidéke, csodálkozott csurom csodálatosság.</l>
				</lg>
				<lg>
					<l>Úgy langallt a vágy hogy egész éjszaka hajnal volt és alkony volt egész nap.</l>
					<l>A királynők hermelinje piros színt játszott az én tűzvészem lángjai előtt.</l>
					<l>Szüretre farsangra bálra jöttem, azt hittem azért küldtek, zeneszót hallottam.</l>
					<l>Azt vártam megfürdünk holdfény tavában, szebbek leszünk sárga viola liliomnál.</l>
				</lg>
				<lg>
					<l>Nem szabad élni már, nem szabad, tudom én azt. A fal mellé csúszok, úgy tűnök mint a vétek.</l>
					<l>Szemembe süt majd egyszer itt egy fehér férfi: mit szóltál? hol jártál? szíved hogy hogy nem hasadt meg?</l>
					<l>Halottas íze van ínyemen a baracknak, elíjedek ha hangom hallom, húzódok kéjes kedvesemtől.</l>
					<l>Gyanú búvik az ákác lombajiban, úgy hallgat az a csend, én utánam hallgatózik.</l>
				</lg>
				<lg>
					<l>A zöld reggel nyitotta szemét. Azok a született bokrok a pázsiton a világosságban!</l>
					<l>Fenn volt a Nap. Szakadt a mosoly a kék égből. A dombon gurultak bárányok. Meleg lett.</l>
					<l>Lángolt a kupolás város. Azt hittem a bazárban örömöt árusítanak.</l>
					<l>Azt hittem szerelmet harangoznak. Azt hittem trombitaszóval barátságra gyűlünk.</l>
				</lg>
				<lg>
					<l>Nem akarnék magamba boldog lenni, nem tudnék halottak közt állani danolva,</l>
					<l>Csak együtt esne jól vidúlni mint egy táblában a mákvirágok.</l>
					<l>Csak mint a selyemhernyók a papíroson, mikor gubóznak és egyszerre kelnek pillangóknak.</l>
					<l>Csak mint a csillagok akik egyszerre jönnek ünnepre este s együtt álmosodnak hajnalra.</l>
				</lg>
				<lg>
					<l>Meghalt az élet, meghalt a halál. Mi támadhat még itt? hallod vak idő mit hozol még?</l>
					<l>Ember majd ocsúdó merre fordúlsz mondd! talán magas óht kiáltasz</l>
					<l>S arany arccal a tiszta napot megcsókolod? Talán felhőt festel szívedre?</l>
					<l>Tüdődből dal lesz tán? gyomrodból lélek? eszedből kéklő álom?</l>
				</lg>
				<lg>
					<l>Jaj látok én, látom vak arany folyam hízik puffadva hideg böfejjel,</l>
					<l>Jaj hallok én, hallom, hogy rí abban elnyelve ifjúság, tréfa, báj, jó szó, szemérem.</l>
					<l>A kísértet szegénység futkos a két parton hadonászva kóró karokkal</l>
					<l>Leesnek a dűlledt hasú csontváz nők, ejtenek fehér hajú csecsemőket.</l>
				</lg>
				<lg>
					<l>Nem tudom mért szenvednek mások is, nem tudom! Hisz itt vagyok, elég vagyok én szenvedni,</l>
					<l>Én majd hírt adnék a szenvedés felől mint kengyelfutó. Én szállanék, úgy énekelném el.</l>
					<l>Sérti a szemem ez a szenvedő verseny. Féltékeny vagyok én. Haragszom.</l>
					<l>Ha mind akik élnek tulipánt vinnének kézben, és mosolyoghatnék titkommal mint a halott gyermek.</l>
				</lg>
				<lg>
					<l>Gyertek zászlóm alá ti édes rokonok, panaszosok, óh csodálatosak kik ide jöttetek élni,</l>
					<l>A hold mossa fejér lobogómat, pszt csendbe gyülekezzünk, éjjel fogunk tengerre kelni,</l>
					<l>Ezüst vízszínen menetelünk, de olyan üdén mint akiket majálisra várnak,</l>
					<l>Gyertek a könnyek zápora alatt, szívünk énekel majd, a mosoly lesz itt italunk az úton.</l>
				</lg>
				<lg>
					<l>Gyertek gyertek lakodalom lengeti szallagjait a tengeren túlról.</l>
					<l>Gyertek, oly elíziumot ígérek néktek ahol nincs ott a jó isten.</l>
					<l>Ne féljetek többet meg nem csal senki. Nem kell igazság üdv a mi végzett szívünknek.</l>
					<l>Majd csak alszunk kutyatejes gyep alatt tisztán álomtalan mint elásott gyöngyök.</l>
				</lg>
			</div>
		</body>
	</text>
</TEI>