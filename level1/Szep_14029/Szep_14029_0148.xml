<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0148" xml:lang="hu">
	<teiHeader>
		<fileDesc>
			<titleStmt>
				<title type="main">Adjátok vissza</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1975</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Adjátok vissza</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>Adjátok vissza</head>
				<lg>
					<l>Adjátok vissza a halált.</l>
					<l>Adjátok vissza már,</l>
					<l>Adjátok vissza, adjátok vissza,</l>
					<l>Az az enyém volt! szőnyeg volt előttem,</l>
					<l>Bánat szín szőnyeg s abban elmerült</l>
					<l>Szép sorsom perzsa kényelmét figyeltem</l>
					<l>S elrántottátok azt sétám alól</l>
					<l>És itt maradtam puszta földön.</l>
					<l>Adjátok vissza már, adjátok vissza.</l>
					<l>Nekem volt a halál nagy alkonyom,</l>
					<l>Kék meg skárlát, gyöngyház meg viola</l>
					<l>Meg sárga mint gyönyör s zöld mint a tenger</l>
					<l>Meg rózsaszín mint álló ifjúság.</l>
					<l>Leszaggattátok azt fejem fölül</l>
					<l>És itt rekedtem ólom űr alatt.</l>
					<l>Adjátok vissza a halált,</l>
					<l>Adjátok vissza hosszú sóhajom</l>
					<l>Amelynek elsikamlott életem,</l>
					<l>Adjátok vissza azt a símaságot,</l>
					<l>Amit tenyérrel homlokomra vontam,</l>
					<l>Az május-kék ég volt a lét felett,</l>
					<l>Adjátok vissza a halált</l>
					<l>Adjátok vissza már,</l>
					<l>Állítsátok fel vissza ahol állott</l>
					<l>Borúlva esti zöldbe s tündökölve</l>
					<l>Rubinttal, bazsarózsa s amarant</l>
					<l>Láncokkal, azt a vonzó szép kaput</l>
					<l>Amely felé honvágy vitt engemet</l>
					<l>Az élet idegen füvén keresztül</l>
					<l>S húzott előre húzva homlokom</l>
					<l>S karom kinyúlt mint a szerelmesé</l>
					<l>És két szemem nézett mint dupla hold,</l>
					<l>Nézett nézvén váró kapum felé</l>
					<l>S fülem feszült fogadni angyali</l>
					<l>Üdvözletet, mely meg-megállva zengő</l>
					<l>Szelekben, távol, üdvvel énekelt.</l>
					<l>Ledúltátok bűvös bejáratom,</l>
					<l>Az út el van zárva, nincs hová!</l>
					<l>Adjátok vissza</l>
					<l>Adjátok vissza a halált.</l>
				</lg>
				<lg>
					<l>Halál, hűlt iszonyat, ha lál ha ha</l>
					<l>Rút rángatás orcátokon, meredt kín</l>
					<l>A gondolatban, úgye, vak nyilallat</l>
					<l>Jó kedvetekben, pocsolyán a köd</l>
					<l>S mély árok mélyén a rothadt sötétség.</l>
					<l>Egy vérrel jött jaj, melynek nincs Tihanyja.</l>
					<l>Halál, halál, halál, hisz ez nem így van,</l>
					<l>Hisz csak kuvikfütty ez, nem száji szó!</l>
					<l>Bagoly nótája, vaksi denevér</l>
					<l>Ijedt súrlása meg huncut kisértet</l>
					<l>Ki rátok ijeszt éjfélben hahozva.</l>
					<l>Halál, ni csúszás szélmalom karokkal,</l>
					<l>Sáros hanyatt esés a tarlón</l>
					<l>S fut néma szél hajad némán emelve</l>
					<l>S ott hágy alkonyba nyílt szemekkel</l>
					<l>S dagadva márvány színnel és hideggel.</l>
					<l>Nézd nézd csurom hajakkal, puffadt</l>
					<l>Kemény nagy hassal, kék borúlatú</l>
					<l>Bőrrel s eldúlt arcokkal és azok</l>
					<l>Hűlt borzadályán alj hullámok undok</l>
					<l>Meséivel, nézd csak halálodat.</l>
					<l>Halál, halál: kitört a csigolya,</l>
					<l>Fordúl a bíbor fej s szemlélnek körbe</l>
					<l>Dülledt szemek s bambán kijő a nyelv.</l>
					<l>Nézd, elterül felfúva, cink árnyékkal</l>
					<l>Az arcon, terhes förtelmet panaszló</l>
					<l>Üreg szájjal, hová a gáz hatolt.</l>
					<l>Nézd el nem békült kínok búcsúját</l>
					<l>S a téboly szenny habját halálod ajkán.</l>
					<l>Itt a halál, itt van: csak úrfi csiny,</l>
					<l>Fickói virtus, ostobúlt erény,</l>
					<l>Egy robbanás, egy fagylaló futam,</l>
					<l>Kevés rándúlás, egy bukfenc az utcán,</l>
					<l>Már semmi, rongy tudat s alig egy érzés,</l>
					<l>Únt ásítás, a Szahara sötétben.</l>
				</lg>
				<lg>
					<l>Adjátok vissza szívemet,</l>
					<l>Elvettétek, magamnak nem maradt.</l>
					<l>Kellett szívem minden megszült virágnak</l>
					<l>Kinek zápor bunkózza kis fejét</l>
					<l>S hideges ősz alatt rezegve hajlong.</l>
					<l>Kellett a szívem a kóróknak is</l>
					<l>Mert senkijök sincs, a paréjnak is</l>
					<l>Mert elkapálják bár zöldelni jött.</l>
					<l>Kellett a szívem az egérnek is</l>
					<l>Ki a fogóban a drótot szagolja</l>
					<l>S november napján lármázó libáknak</l>
					<l>S madárijesztő tört cilinderének</l>
					<l>S az ország útján összeszáradt rongynak.</l>
					<l>A kútágasnak is kellett a szívem</l>
					<l>Mert annak testén nem hajt zöld levél</l>
					<l>S kellett a szívem minden hontalan</l>
					<l>Sohajnak, melyet ábránd elbocsájtott</l>
					<l>S kellett a néma fellegeknek</l>
					<l>Kik űzve futnak s ámúltan szakadnak</l>
					<l>S az éjnek is ha nincsen benne csillag</l>
					<l>S kellett a szívem fázó tengereknek</l>
					<l>S kellett bódorgó farkasoknak</l>
					<l>Meg tigriseknek s a hiéna rút</l>
					<l>Magányának, mit nem tud kedvesíteni</l>
					<l>Hű dúdolással. Meg kellett a hegynek</l>
					<l>Mely úgy maradt s nem tud ledűlni néha.</l>
					<l>Kellett a szívem Afrikának is</l>
					<l>Mert égett homlokkal panaszkodik</l>
					<l>S megsült ajkakkal bús arany napokra.</l>
					<l>Szívem kellett Észak világtalan</l>
					<l>Vidékinek, honnan néz jég merengés</l>
					<l>Meg nem pillantható flórák felé.</l>
					<l>Szívem kellett az ott hagyott Izlandnak</l>
					<l>S a vén földrészek roncsolt szélinek.</l>
					<l>Most éhezők cipója csak szívem,</l>
					<l>Most csak könyöklő szűk kis ablakok közt</l>
					<l>Hol asszony várja veszni ment urát.</l>
					<l>Most talp a szívem árváknak ha járnak</l>
					<l>Kiknek fából ütöttek nagy cipőt.</l>
					<l>Szívem most úti kő, melynek leülnek,</l>
					<l>Szívem sírdomb, millió s mégegyszer annyi</l>
					<l>Mert elvettétek minden szívemet.</l>
				</lg>
				<lg>
					<l>Adjátok vissza szenvedésemet,</l>
					<l>Szépséges szenvedésemet,</l>
					<l>A szenvedést adjátok vissza.</l>
					<l>Minek, minek, minek vettétek el?</l>
					<l>Jaj kontár népek vaskos körömös</l>
					<l>Kezetek közt mi lett a szenvedésből!</l>
					<l>Koplaltok meg nehéz rossz kotyvalék</l>
					<l>Fúl gyomrotokba s nincs dohány pipátok</l>
					<l>Szomjadt odvába s most kór ízű émelyt</l>
					<l>Csámcsogtok ásítással. Béletek</l>
					<l>És véretek, tüdőtök, szívetek</l>
					<l>Járvány epeszti vacogó tüzekkel,</l>
					<l>Roncs gégétek heheg s vakúlt szemekkel</l>
					<l>Hogy pislogtok s próbáltok égbe nézni!</l>
					<l>Sötétség horpad orrotok helyén</l>
					<l>És orcátok leégett s ajkatok</l>
					<l>Elrántja varrat és mutat hamis</l>
					<l>Röhejt s a csók bántódva szárnyal</l>
					<l>Fölötte el, távolba mint a kócsag.</l>
					<l>Sovány kabátujj lóg egy vállatokról,</l>
					<l>Fél, búvik zsebbe, nincsen benne kar</l>
					<l>És lábotok térdből vagy térd felett</l>
					<l>Vagy térd alatt a kába gyors iparban</l>
					<l>Levágattátok s csikorogtok kínos</l>
					<l>Derékkal gép lábon meg felcsomózva</l>
					<l>Nadrágotok, két mankó közt lebegtek</l>
					<l>És titkos csonkról hallgat képetek.</l>
					<l>A megmarkolt idegzet villanyozva</l>
					<l>Fejetek térgyetek könyökötök</l>
					<l>Idétlen farsangot csap rajtatok</l>
					<l>S meglőtt velővel sírtok bútalan</l>
					<l>Görcsben s figyelgetvén hülyült szemekből</l>
					<l>Tát szájjal áh áh holt panaszt hebegtek.</l>
					<l>Rab sorsot vettetek, sótlan nyöszörgést,</l>
					<l>Majom törvényt, patkány félelmeket,</l>
					<l>Vakondok gondot, hüllő némulást.</l>
					<l>Lappangva kórház jód szagán szipogtok</l>
					<l>S lyukadnak rongyolt rámájú sebek</l>
					<l>Combon, mellen, karon meg kézfejen</l>
					<l>S azok vak fájdalmukban gennyet ejtnek</l>
					<l>S színt váltanak, biborral sárga színt</l>
					<l>És barnát violával és utálat</l>
					<l>Pókhálós borzadása fut felettök</l>
					<l>Saját bűzölgő párájok miatt</l>
					<l>S viasz hízottság alkony fénye járja</l>
					<l>És dérlik rajtok síri vágy fehérje.</l>
					<l>Nincs már kocsmátok, szombat éjszakátok,</l>
					<l>Nincs kunyhótok, gólyás kéményetek,</l>
					<l>Nincs egy eperfa, nincs cserép virág,</l>
					<l>Nincsen kerítés, kis kert, boglya, kút.</l>
					<l>Kutyátok megdöglött, elhullt csibétek</l>
					<l>Nincsen jóreggelt, nincs jóéjszakát,</l>
					<l>Nincs nóta, nincs piac, nincs estharang</l>
					<l>Nincsen húsvét, nincs pünköst, nincs karácsony.</l>
					<l>Nincs részeg itcének méz dünnyögés</l>
					<l>Letentélt kis gyereknek nincs mese.</l>
					<l>Visztek száradt bőrt és meszes hajat</l>
					<l>S ringy-rongy ruhát a züllött napvilágon</l>
					<l>És romlott szívét kit rossz vón szagolni</l>
					<l>S leégett lelket, hol nem hál az isten</l>
					<l>S dohot, dühöt lehelltek, nem tavaszt.</l>
					<l>Dűl hátatok kopár batyuk alatt,</l>
					<l>Szemetek csüng és szátok szétesett</l>
					<l>Úgy vánszorogtok két parancs között</l>
					<l>S rázkódtok hosszas éjeken berakva</l>
					<l>Kemény vonatba, hallva hallgatag</l>
					<l>Kietlen kín örök hörgéseit</l>
					<l>Sötét sínen hajszázó vas kerékről</l>
					<l>S jajjajba hág szeggel vert talpatok</l>
					<l>S a haltak állott sűrű sóhaja</l>
					<l>Mint háló fogja forgó térgyetek</l>
					<l>S gőzöl, füstöl felette holti szag</l>
					<l>S páráz bajusszotok szőrszála közt</l>
					<l>És benne van pipátok füstjiben</l>
					<l>És csókotok levében benne van</l>
					<l>És árnyékol, bíbor bűnnel borít</l>
					<l>Elölt testek gazdátlan élete</l>
					<l>Az itt rekedve járt a föld felett</l>
					<l>Mint összement köd, a kiömlött élet,</l>
					<l>Itt vár, merengve s esztelen kerengve</l>
					<l>Savanyú vér s keserű szív ízével</l>
					<l>Hullámoz part nekűl, dűlvén, csapongván</l>
					<l>S becsap szátokba, kit falatra nyittok</l>
					<l>S kiből óbégattok, ríttok, hazudtok.</l>
				</lg>
				<lg>
					<l>Fonnyadt rózsás kert volt a szenvedés.</l>
					<l>Hideg lócán ott ültem egyedűl</l>
					<l>Didergő falevél futott a földön</l>
					<l>Sovány szél sóhajtott fülembe</l>
					<l>Azt sóhajtotta; soha de soha</l>
					<l>Míg élek nem jön énekes tavasz</l>
					<l>S fogták egymást elítélt ajkaim</l>
					<l>S márvány szemmel figyeltem túl a messzin</l>
					<l>Hideg fehér ködökbe, semmibe,</l>
					<l>Hol el van már tisztúlva minden álom</l>
					<l>S madártalan csendben bebalzsamozta</l>
					<l>Nyers szívem a szederjes hervadás.</l>
					<l>Tűz volt a szenvedés, jaj égető</l>
					<l>Nagy tűz, tűzvész élő hús szívemen</l>
					<l>És néma langallással abban égett</l>
					<l>Piros dühökkel, dús füstök között</l>
					<l>Az élet indus rajzú palotája</l>
					<l>S a kért szerelmek démon szárnyai</l>
					<l>S napfény rámában pávázó remények.</l>
					<l>Zászlózott ünnep őrjöngött a tűzben,</l>
					<l>Szép hercegnék, kegyencek és királyok</l>
					<l>Ájulva dőltek perzselő pokolra,</l>
					<l>Az ég pernyével omlott s elborúlt</l>
					<l>Mezőben trombiták bősz bút rivalltak</l>
					<l>Tündöklő torkokon s a háborúlt szél</l>
					<l>Tündér trallákat elszakasztva hurcolt</l>
					<l>És marcangolt selyem hő kéjsikolyt</l>
					<l>És szűz szívek szeráfi szép szavát</l>
					<l>S a hárfa hulló permet hangjait</l>
					<l>Hideg sziklákra szórta szerteszéjjel</l>
					<l>És hamvadozva úsztak át a tűzön</l>
					<l>Vonagló szőke hajzatok s elégtek</l>
					<l>És elvesztek. S a délután arany</l>
					<l>Órái hullottak le mind ezer</l>
					<l>Kis zendülettel a hamus homályban</l>
					<l>S a nap lebukkant és hideg koromban</l>
					<l>Alúdni ment s elő rezzent a jég hold,</l>
					<l>Dermesztő mód nézett le s kancsi</l>
					<l>Mosollyal indult el fagy végtelenbe.</l>
					<l>Álmos folyóvíz volt a szenvedés,</l>
					<l>Álommal úsztam langy hullámain</l>
					<l>S mint már nem élő test, moccantalan</l>
					<l>S nyitott szememnek sárga fátyla volt,</l>
					<l>Mert könny ment két szememből kétfelé</l>
					<l>Csendes, virágos arcu vízre</l>
					<l>S úgy néztem én múló zöld partokat</l>
					<l>Bágyadt világossággal mint az emlék</l>
					<l>És homlokomban vittem éneket,</l>
					<l>Búcsúsok Máriás siralmát</l>
					<l>És harsanó zsoltárt fúlt orgonával</l>
					<l>És reszketeg hideg sírhanti kántust</l>
					<l>S szegény zsidó nép fájdalomdalát,</l>
					<l>Ében pálcával vert színházi kórust,</l>
					<l>Vásári nótások fás énekét</l>
					<l>És drótos tótok drótozó panasszát</l>
					<l>S ős koldusok húzott dícséretét</l>
					<l>És vénleányok sírós valcerét</l>
					<l>Dajkák alvó danáját és szopósok</l>
					<l>Nyúlós rívását és a téli szélnek</l>
					<l>Rém dallamát s farsangéj gajdolását</l>
					<l>És zongorás csókház rekedt dalát</l>
					<l>S a búskomoly dalárda himnuszát</l>
					<l>S a munkások sötétűlt indúlóját</l>
					<l>S kis gyermekek világos éneklését</l>
					<l>Az osztálynak kikapcsolt ablakából</l>
					<l>S könnyem folyott, mert nyitva volt szemem,</l>
					<l>Minden hangokra folyva folyt a könnyem</l>
					<l>S szívem fájúlva fájt és úgy feszült</l>
					<l>Úgy mint emlő kit szétvet már a tej</l>
					<l>S olyan nehéz volt. És a messzi népek</l>
					<l>Könnyen forogtak mert a szívüket</l>
					<l>Mind én vittem mellemben egyedül.</l>
					<l>S levelezett fák és virágos kertek</l>
					<l>Vonúltak hátra s úgy látszott megállnak</l>
					<l>S indulnak vissza s távol tornyok is</l>
					<l>Utánam vágytak lombok közt loholva</l>
					<l>S utánam szállt minden vágyó madár</l>
					<l>S követtek fenn a bágyadt képű felhők</l>
					<l>S utánam szálltak a nyírfák</l>
					<l>Hó gyapjokat s aztán utánam úszott</l>
					<l>Pihéje mind a gesztenyevirágnak</l>
					<l>S minden miatt ment könnyem két szememből,</l>
					<l>A fák miatt, a sok kertek miatt,</l>
					<l>Madár miatt, virágpehely miatt</l>
					<l>S felhő miatt és nagy nagy ég miatt</l>
					<l>És könnyezésem édes volt szememnek</l>
					<l>Mint szájnak édes sok sok csókolás,</l>
					<l>Mert édes szívemből jött a meleg</l>
					<l>Könnyforrás, mert oly édes volt a szívem</l>
					<l>Mint a mennyország, hol jó ami rossz volt.</l>
				</lg>
				<lg>
					<l>Eredj megint villáddal válladon,</l>
					<l>A széna szála hulljon úgy utánad</l>
					<l>És bajszod alján rezgesd nádi nótád.</l>
					<l>Csak üljetek leányokkal legények</l>
					<l>Átellenben két vendégoldalon</l>
					<l>Sorban, cicázva, rázással kacagva</l>
					<l>Ha takarásból jöttök alkonyattal.</l>
					<l>Csak menjetek pár párral délután</l>
					<l>Zöld júniusba vén padon hüsölni</l>
					<l>S gyermekkocsit futtatni és fölé</l>
					<l>Csörgőzni vígan bámész kisbabának</l>
					<l>S a gyepre űlni s ott teríteni</l>
					<l>A zsebkendőre liptait, szalámit</l>
					<l>S harmónikát kihúzni hajladozva</l>
					<l>És klárinéttal ríni kéjesen</l>
					<l>És szandolinban a moszat tavacskán</l>
					<l>Evezni ingujjban s fehér ruhában</l>
					<l>S egy pajkos hullámtól sikítani</l>
					<l>S a hintázás kacér veszélyitől</l>
					<l>S nevetni semmiért, az ifjúság,</l>
					<l>Egészség és a jó kis perc miatt.</l>
					<l>Csak menjetek tánckertbe sört nyakalni</l>
					<l>És színi szörpöt és cuppogni cifra</l>
					<l>Cukrokkal s nyalni cukros szátokat</l>
					<l>S új dalra űzni a forgó keringőt</l>
					<l>Mely a mosolygó szédülésbe hí</l>
					<l>És zöld piros papírlánc égies</l>
					<l>Szépsége mélyén alvadt lampiónok</l>
					<l>Rózsás borúlatában súgdolózni</l>
					<l>És duzzadt kart és durcás derekat</l>
					<l>Paskolni s dugni csengős csókokat</l>
					<l>És szembenézni a befőttnél dúsabb</l>
					<l>Édességben, jaj ifjú nemzetek</l>
					<l>A nap ni csúszik és nem esküdött meg</l>
					<l>Hogy feljön holnap is! de édes az</l>
					<l>Hogy szádat málna mód csucsorba húzva</l>
					<l>Parázs szomszédjához közel viszed</l>
					<l>Ütő szívvel, forróságot lehellve,</l>
					<l>Dűlt homlokoddal, húnyva lágy szemed.</l>
					<l>Csak menjetek kuglizni s billiárd</l>
					<l>Csatáin síma diadalt nevelni</l>
					<l>Csak menjetek labdázni mért mezőnyön,</l>
					<l>Suhanni fény alatt jégünnepélyen,</l>
					<l>Csak menjetek saszlasz szagú szüretre,</l>
					<l>Sötét szánkán vihogva névnapolni,</l>
					<l>Csak menjetek majszolni szép napot</l>
					<l>S habzsolni a forralt fahéjas éjt.</l>
					<l>Gyújtsátok fel megint a bált,</l>
					<l>Borúljatok belé selyemben,</l>
					<l>Alélt csipkékben, hajnal szallagokban</l>
					<l>Képzett hajakkal, szerzett illatokkal,</l>
					<l>Ájult uszállyal, repke legyezővel,</l>
					<l>Bársonyban, hő aranyban és hűvös</l>
					<l>Ezüstben és lehúnyt tekintetű</l>
					<l>Gyöngyökben és ellázadt brilliántban</l>
					<l>És rezzenő, zúgó, repűlve zengő</l>
					<l>Vihar zenében, rózsa homlokokkal,</l>
					<l>Vált ajakakkal, süllyedő szemekkel</l>
					<l>Lebbenni körbe tűz csillár alatt</l>
					<l>Jég arcú padlón, nézd a csoda bál</l>
					<l>A tükör falban messze andalodva</l>
					<l>Hullámzik zsongván véges végtelen</l>
					<l>És elvisz észt és szívet elveszít.</l>
					<l>Hadd halljam újra lenn az utcán</l>
					<l>Hogy búg a bőgő s majd a jó meleg</l>
					<l>Sóhajjal újra meglehelhetem</l>
					<l>Egy hólapátoló fagyos kezét.</l>
					<l>Adjátok vissza szenvedésemet,</l>
					<l>Ti szenvedtek most, én elfagyva várok</l>
					<l>Mint a göröngy s kisűlve mint a szén</l>
					<l>És nem tudok csak puszta holdi kínt.</l>
					<l>Boldogtalan voltam helyettetek,</l>
					<l>Fordúljatok meg boldognak valók,</l>
					<l>Kérlellek, kérlek, összekapcsolom</l>
					<l>A két kezem, hogy leggyöngébb legyek,</l>
					<l>Letérgyelek nézzétek hogy legkisebb</l>
					<l>Legyek mindenki közt, ni földig ejtem</l>
					<l>Pondró fejem, sárgák a tengerek,</l>
					<l>Látjátok sárgák lettek mint esővíz,</l>
					<l>A boldogság úgy sír utánatok</l>
					<l>Eltévedettek, árvák, gyermekek,</l>
					<l>Fűves világra tett játék babák,</l>
					<l>Adjátok vissza nékem a halált,</l>
					<l>Adjátok vissza már,</l>
					<l>Adjátok vissza, adjátok vissza.</l>
				</lg>
				<p>1917 szeptember</p>
			</div>
		</body>
	</text>
</TEI>