<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0102" xml:lang="hu">
	<teiHeader>
		<fileDesc>
			<titleStmt>
				<title type="main">A bánat útja</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">127</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A bánat útja</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>A bánat útja</head>
				<lg>
					<l>Egyszer csak felkerekedtem,</l>
					<l>A hátamra zsákot vettem,</l>
					<l>Botot vágtam száraz fáról,</l>
					<l>Elmentem erről a tájról,</l>
					<l>Mentem, mentem, mendegéltem</l>
					<l>Erre arra ahol éltem.</l>
				</lg>
				<lg>
					<l>Minden könnyem összeszedtem,</l>
					<l>Kit szememből elejtettem</l>
					<l>Harcmezőről, vérből, sárból,</l>
					<l>Hotelszobák vánkosáról,</l>
				</lg>
				<lg>
					<l>Szép leány keze fejéről,</l>
					<l>Hű könyveknek leveléről,</l>
					<l>Temető hideg kövéről,</l>
					<l>Szegényeknek küszöbéről.</l>
				</lg>
				<lg>
					<l>Összeszedtem minden szómat,</l>
					<l>Visszacsaltam minden óhmat,</l>
					<l>Sóhajaim elkapkodtam</l>
					<l>Mindet felgombolyítottam,</l>
					<l>Boldog órám után jártam,</l>
					<l>Boldog órám nem találtam,</l>
					<l>Lépéseim mind megleltem,</l>
					<l>A nyomát mind felemeltem.</l>
				</lg>
				<lg>
					<l>Mindentől amihez értem</l>
					<l>Sorba bocsánatot kértem,</l>
					<l>Mindent megköszöntem híven,</l>
					<l>Amitől csak fájt a szívem.</l>
				</lg>
				<lg>
					<l>Elbúcsúztam a világtól:</l>
					<l>A tengertől és a fáktól,</l>
					<l>Kerti, mezei virágtól,</l>
					<l>Kezem nyaldosó kutyáktól.</l>
				</lg>
				<lg>
					<l>Zsákomat hátamra véve</l>
					<l>Mentem a világ végére,</l>
					<l>A világ végén leűltem,</l>
					<l>A nagy csendnek úgy örültem</l>
					<l>És azóta mind csak nézem</l>
					<l>A felhőket fenn az égen.</l>
				</lg>
			</div>
		</body>
	</text>
</TEI>