<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0767" xml:lang="hu">
	<teiHeader>
		<fileDesc>
			<titleStmt>
				<title type="main">Az ischli szerenád</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">281</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Az ischli szerenád</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>Az ischli szerenád</head>
				<lg>
					<l>Edvárd király, angol király</l>
					<l>Vágtat az expressen:</l>
					<l>„Ferenc József Ischlbe vár,</l>
					<l>Ebédet ott eszem”.</l>
				</lg>
				<lg>
					<l>Ha itt a nyár, minden király,</l>
					<l>Császár, sah és a cár</l>
					<l>Egymást mind látogatni megy,</l>
					<l>Találkozóra jár.</l>
				</lg>
				<lg>
					<l>Megy, megy, mert randevúja van.</l>
					<l>Császár, cár és a sah,</l>
					<l>Edvárd Marienbadba jár,</l>
					<l>Hogy csökkenjen hasa.</l>
				</lg>
				<lg>
					<l>Fogyókúrát tart Eduárd,</l>
					<l>Ah őfelsége fogy,</l>
					<l>S eközben átnéz Ischlbe</l>
					<l>Megtekinteni, hogy</l>
				</lg>
				<lg>
					<l>Van odaát a kamerád.</l>
					<l>Ferenc József király -</l>
					<l>És összecsókolóznak ők</l>
					<l>Ischl kapuinál.</l>
				</lg>
				<lg>
					<l>Ebédhez ül úgy dél körül</l>
					<l>S elrejtve a közönyt,</l>
					<l>A két király, mint két király</l>
					<l>Nagy hévvel felköszönt.</l>
				</lg>
				<lg>
					<l>S hogy korrektül emésszenek,</l>
					<l>A séta meg nem árt,</l>
					<l>A promenádra megy Ferenc</l>
					<l>József meg Eduárd.</l>
				</lg>
				<lg>
					<l>Elmúlt bután a délután</l>
					<l>S Ischlre hull az est,</l>
					<l>Edvárd a kvártélyára tér</l>
					<l>És lefeküdni kezd.</l>
				</lg>
				<lg>
					<l>Vetett az ágy, pihenni vágy</l>
					<l>Edvárd angol király,</l>
					<l>De nesz kél ablaka alatt -</l>
					<l>Ki jár ott s mit csinál?</l>
				</lg>
				<lg>
					<l>Csak nem talán... s az ablakán</l>
					<l>Edvárd király lenéz -</l>
					<l>Oh nem merénylet, nem, csupán</l>
					<l>Egy banda cseh zenész.</l>
				</lg>
				<lg>
					<l>A jó csehek, ahogy lehet</l>
					<l>A szájuk felnyiták,</l>
					<l>Egy trombitát dugnak belé</l>
					<l>S fujják a trombitát.</l>
				</lg>
				<lg>
					<l>„Bosszant ma ez az éji nesz</l>
					<l>- Szól Edvárd - s bökkenő:</l>
					<l>Felkölteném a lordmayort,</l>
					<l>De nincs Ischlben ő”.</l>
				</lg>
				<lg>
					<l>Komornyikot, ki benyitott,</l>
					<l>Bágyadtan küld tehát:</l>
					<l>„Ne trombitáljanak nekem,</l>
					<l>Nem kell a szerenád!”</l>
				</lg>
				<lg>
					<l>Ágyába bú nagy potrohú</l>
					<l>Edvárd angol király,</l>
					<l>S motyog: „ A szívem egy kicsit</l>
					<l>Úgy veszem észre, fáj.</l>
				</lg>
				<lg>
					<l>Hajdanta tán volt éjszakám,</l>
					<l>Hogy kellett a zene,</l>
					<l>De ezt a drága szép időt</l>
					<l>Megette a fene.</l>
				</lg>
				<lg>
					<l>Kellett, hogy nők kacagjanak</l>
					<l>Sok víg hangszeren át -</l>
					<l>De most minek a cseh nekem,</l>
					<l>Az ischli szerenád?</l>
				</lg>
				<lg>
					<l>Nem jó nekem, ha éjeken</l>
					<l>Valami muzsikál...”</l>
					<l>- S befordul és hortyogni kezd</l>
					<l>Edvárd angol király.</l>
				</lg>
			</div>
		</body>
	</text>
</TEI>