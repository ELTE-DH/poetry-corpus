<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="Szep_14029_0050" xml:lang="hu">
	<teiHeader>
		<fileDesc>
			<titleStmt>
				<title type="main">De kár</title>
				<author>
					<persName>
						<surname>Szép</surname>
						<forename>Ernő</forename>
					</persName>
					<date from="1884" to="1953">1884-1953</date>
					<idno type="VIAF">49350917</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">815</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>De kár</title>
					<author>
						<persName>
							<surname>Szép</surname>
							<forename>Ernő</forename>
						</persName>
						<idno type="VIAF">49350917</idno>
					</author>
					<relatedItem type="copyText">
						<bibl>
							<title>Szép Ernő összes versei</title>
							<date when="2015-04-23"/>
							<publisher>Magyar Elektronikus Könyvtárért Egyesület</publisher>
							<ref target="https://mek.oszk.hu/14000/14029"/>
							<respStmt>
								<resp>Original Electronic Edition</resp>
								<persName>
									<surname>Urbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-11-04">level1</change>
		</revisionDesc>
	</teiHeader>
	<text>
		<body>
			<div>
				<head>De kár</head>
				<lg>
					<l>De kár a szőke szűzekért,</l>
					<l>De kár az édes ízekért,</l>
					<l>Hűvös homályos hajnalért,</l>
					<l>Kakasszóért, füttyért, dalért.</l>
				</lg>
				<lg>
					<l>A melegért, a hidegért,</l>
					<l>A fínomságos idegért,</l>
					<l>Az álomért, az óhajért,</l>
					<l>A mosolyért, a sóhajért.</l>
				</lg>
				<lg>
					<l>A színekért, a szavakért,</l>
					<l>A tiszta téli havakért,</l>
					<l>A záporért, a szelekért,</l>
					<l>Lebbenő levelekért.</l>
				</lg>
				<lg>
					<l>A zúzmaráért, harmatért,</l>
					<l>Jégért és forró gyarmatért,</l>
					<l>A Szaharáért, tengerért,</l>
					<l>Szigetekért, vademberért.</l>
				</lg>
				<lg>
					<l>A pillangókért, méhekért,</l>
					<l>Meg minden hernyó-céhekért,</l>
					<l>A nyárfának rezgéseért,</l>
					<l>A vasrács sűrű réseért.</l>
				</lg>
				<lg>
					<l>A kukorica-selyemért,</l>
					<l>Répáért, petrezselyemért,</l>
					<l>Lila kalarábéfejért,</l>
					<l>Mezőknek minden fűveért.</l>
				</lg>
				<lg>
					<l>A fényes, csúszós halakért</l>
					<l>A százezer madarakért,</l>
					<l>A foszló felhőalakért,</l>
					<l>A napsütötte falakért.</l>
				</lg>
				<lg>
					<l>A kikötőkért, Párisért,</l>
					<l>A korallért, a klárisért.</l>
					<l>Az aranyért, az üvegért,</l>
					<l>A papos cukorsüvegért.</l>
				</lg>
				<lg>
					<l>De kár a kandi rímekért,</l>
					<l>A szép komoly könyvcímekért,</l>
					<l>Aranyba pingált képekért</l>
					<l>S a szobrokért, a szépekért.</l>
				</lg>
				<lg>
					<l>A hosszú fasorért de kár,</l>
					<l>Ahol az ember maga jár</l>
					<l>Boldogtalansággal teli</l>
					<l>S a végtelent elképzeli.</l>
				</lg>
				<lg>
					<l>Leírom mert eszembe jut,</l>
					<l>Mily szép az égen a tejút</l>
					<l>Lombok közt lámpasúgarak,</l>
					<l>Húnyó szentjánosbogarak.</l>
				</lg>
				<lg>
					<l>De kár a jégvirágokért,</l>
					<l>A nem tudott világokért,</l>
					<l>A ködökért, az árnyakért,</l>
					<l>Éjfélbe szálló szárnyakért.</l>
				</lg>
				<lg>
					<l>A rózsaszínű bábukért,</l>
					<l>Tág szemükért, pötty lábukért,</l>
					<l>Elbűvölt bábruhájukért</l>
					<l>Jaj, eszméletlen bájukért.</l>
				</lg>
				<lg>
					<l>A cigarette-ek füstjeért,</l>
					<l>A mozdonygőz ezüstjeért</l>
					<l>Megfüstölődött üstökért</l>
					<l>Meg mind a kéményfüstökért.</l>
				</lg>
				<lg>
					<l>De kár a friss lehelletért,</l>
					<l>A bűvös-bájos balletért,</l>
					<l>Tüllért, csipkéért, csokrokért,</l>
					<l>A holdimádó bokrokért.</l>
				</lg>
				<lg>
					<l>De kár a bíbor alkonyért,</l>
					<l>Repkényes régi balkonért,</l>
					<l>S a holdért, mert oly esztelen</l>
					<l>Lebeg felhők közt estelen.</l>
				</lg>
				<lg>
					<l>De kár az első évekért,</l>
					<l>Tudatlan tiszta élvekért,</l>
					<l>Bárányért mely mezőre jár</l>
					<l>De kár, de kár, de kár, de kár.</l>
				</lg>
				<lg>
					<l>A csöndért, hát a viharért,</l>
					<l>Operai zenekarért,</l>
					<l>Fehér fejű pojácokért</l>
					<l>Meg a piros tojásokért.</l>
				</lg>
				<lg>
					<l>A lépcsőkért, a hídakért,</l>
					<l>Hajoló hattyúi nyakért,</l>
					<l>A szép szivárvány-ívekért,</l>
					<l>A szívalaku szívekért.</l>
				</lg>
				<lg>
					<l>Ugy-e mily ámító a csend,</l>
					<l>Mikor az ember füle cseng,</l>
					<l>Az élet tűnik, tovahal,</l>
					<l>Egy más világ emléke csal.</l>
				</lg>
				<lg>
					<l>De kár a sárgás könnyekért,</l>
					<l>A fekete göröngyekért,</l>
					<l>Irtózatért, csodálatért,</l>
					<l>De kár a hervadt bánatért.</l>
				</lg>
				<lg>
					<l>Kis kockákért ha a napon</l>
					<l>Tündöklenek az ablakon,</l>
					<l>A szemfényért mely él, jelez,</l>
					<l>Cégtábláért mely éjjelez.</l>
				</lg>
				<lg>
					<l>Csengettyűkért, harangokért,</l>
					<l>Kántáló gyermekhangokért,</l>
					<l>Orgonasíp sápadt sora,</l>
					<l>Oh hegedű, oh zongora.</l>
				</lg>
				<lg>
					<l>Oh cello, hárfa, oboa,</l>
					<l>Caelesta, flóta, furulya,</l>
					<l>Oh mandolin, banjo, gitár,</l>
					<l>Citera, oh mindenért de kár.</l>
				</lg>
				<lg>
					<l>Trombita, dobszó, tambura,</l>
					<l>Tárogató, kolomp, duda,</l>
					<l>A clavecin milyen anda volt,</l>
					<l>Az is szívem visszhangja volt.</l>
				</lg>
				<lg>
					<l>Oh cimbalom s üvegharang,</l>
					<l>Triangle, harmonika-hang,</l>
					<l>Gong, castagnette, kürt és aeol</l>
					<l>Nyárfák közt távol valahol.</l>
				</lg>
				<lg>
					<l>Hangvilla mely hosszan mereng</l>
					<l>Gummi mely kifeszítve peng,</l>
					<l>Ákáclombról tépett levél,</l>
					<l>Mely kis fiúk száján zenél.</l>
				</lg>
				<lg>
					<l>De kár hajóért, vonatért,</l>
					<l>Omnibuszért, díszfogatért,</l>
					<l>Repűlőgépért, autóért,</l>
					<l>De kár a vágtázó lóért.</l>
				</lg>
				<lg>
					<l>Hí minden, minden menni hí,</l>
					<l>Talyiga, szán, korcsolya, sí,</l>
					<l>Sikló mely kúszik a hegyen,</l>
					<l>Ringlispil, hinta, mind megyen.</l>
				</lg>
				<lg>
					<l>De kár a báli láncokért,</l>
					<l>El-elhullámzó táncokért,</l>
					<l>Óh-kért, bókér, hajbókokért,</l>
					<l>Hattyúnyakú kézcsókokért.</l>
				</lg>
				<lg>
					<l>De kár a csókért, a csodás</l>
					<l>Csókért, kívánt dulakodás</l>
					<l>Vagy lázas egyezés után,</l>
					<l>Kár, kár, kár a csókért csupán.</l>
				</lg>
				<lg>
					<l>A csók, te nagy isten a csók</l>
					<l>Jobb mint az összes földi jók,</l>
					<l>Az édeseknél édesebb,</l>
					<l>A mézeseknél mézesebb.</l>
				</lg>
				<lg>
					<l>Csokoládé, bonbon, bíbor</l>
					<l>Vanília, malagabor,</l>
					<l>Forró jamaikai rum,</l>
					<l>Tokaji, absinth, opium.</l>
				</lg>
				<lg>
					<l>Nincs muskotály, must és eper</l>
					<l>Mely édes csókkal érne fel,</l>
					<l>Nincs Mozart-dallam, anyai szó</l>
					<l>Mely hozzá volna fogható.</l>
				</lg>
				<lg>
					<l>Nincs théa, mák, méreg, fahéj,</l>
					<l>Édesgyökér és tiszta téj,</l>
					<l>Nincs ananász, nincs kakaó,</l>
					<l>Hogy volna hasonlata jó.</l>
				</lg>
				<lg>
					<l>Piskóta, torta, naspolya,</l>
					<l>Alvó bölcsősök mosolya,</l>
					<l>Nincs mazsola se datolya.</l>
					<l>Füge, narancs, soha soha.</l>
				</lg>
				<lg>
					<l>Édesebb mint a málna, sőt</l>
					<l>Mint minden émelyült befőtt</l>
					<l>És édesebb a bosszunál</l>
					<l>S a sóhajnál, a hosszunál.</l>
				</lg>
				<lg>
					<l>Nincs oly forró cukrászi kók</l>
					<l>Nincs olyan ínyenc mint a csók</l>
					<l>Oranzsád nincs, nincs semmi dzsem,</l>
					<l>Nincs nincs oly édes semmisem.</l>
				</lg>
				<lg>
					<l>Nincsen puncs, grog, likőr, hasis,</l>
					<l>Akármilyen mélyen hat is,</l>
					<l>Pergetett mézzel tele tál,</l>
					<l>Hóban való álomhalál.</l>
				</lg>
				<lg>
					<l>Nincs ájulat, nincs képzelet</l>
					<l>Mely annál édesebb lehet,</l>
					<l>Oly édes, édes, féktelen,</l>
					<l>Oly véghetetlen végtelen.</l>
				</lg>
				<lg>
					<l>Cseresnyepár, csali csere,</l>
					<l>Száj száj felé liheg: gyere.</l>
					<l>Mily múlandó, mily oktalan,</l>
					<l>Mily őrjítő boldogtalan.</l>
				</lg>
				<lg>
					<l>Oh lefogott karmos kacsók,</l>
					<l>Oh csucsorított csacsi csók,</l>
					<l>Oh elrévült csókízű szók,</l>
					<l>Fulladt, borúlt, vak, néma csók.</l>
				</lg>
				<lg>
					<l>Oh rózsázás, szőllőszedés,</l>
					<l>Oh szenvedélyes szenvedés,</l>
					<l>Mézesmázos marakodás,</l>
					<l>Oh túlvilági hasadás.</l>
				</lg>
				<lg>
					<l>Foghús bizserdül, íny gyulad,</l>
					<l>Nyelven vonagló indulat,</l>
					<l>Lehellet, sóhaj, hang elegy</l>
					<l>Alélva csókkal összemegy.</l>
				</lg>
				<lg>
					<l>Rubint csók, csordúl, zeng, ragyog,</l>
					<l>Tűzcsengők, olvadt csillagok,</l>
					<l>Jaj fájó menny, boldog pokol,</l>
					<l>A szívben száz szív bujdokol.</l>
				</lg>
				<lg>
					<l>Egymásba két-két szem mered,</l>
					<l>Bennről mosoly s halál ered,</l>
					<l>Pillák lankadva lejtenek,</l>
					<l>S elúsznak éjbe a szemek.</l>
				</lg>
				<lg>
					<l>De kár a csókért istenem,</l>
					<l>Mert itt volt, itt van, itt terem.</l>
					<l>Világ világra föllehel</l>
					<l>S bolond sikollyal kapja el.</l>
				</lg>
				<lg>
					<l>Csók, csókolnám papírra, csók,</l>
					<l>Csak nem fogadnak szót a szók,</l>
					<l>Egy más világra elviszem,</l>
					<l>Ott elmondom majd azt hiszem.</l>
				</lg>
				<lg>
					<l>Jó vón mint felhő lengeni,</l>
					<l>Mint égitest kerengeni.</l>
					<l>Mint angyalarc merengeni,</l>
					<l>Mint kagyló zengni zengeni.</l>
				</lg>
				<lg>
					<l>Jaj szállni, szállni, szállni csak,</l>
					<l>Mint halvány álommadarak,</l>
					<l>Mint árnyék tűnni mely nem él,</l>
					<l>Itt járni mindig mint a szél.</l>
				</lg>
				<lg>
					<l>Csak lenni mint egy szem homok,</l>
					<l>Kit érnek hullámostromok,</l>
					<l>Kit szél gázol, gyermek kever,</l>
					<l>Ki mégis a parton hever.</l>
				</lg>
				<lg>
					<l>Nem tudom, év, év, év halad,</l>
					<l>Ő itt marad az ég alatt,</l>
					<l>Csillan, csillan mert süt a nap,</l>
					<l>Az óceánnál boldogabb.</l>
				</lg>
			</div>
		</body>
	</text>
</TEI>