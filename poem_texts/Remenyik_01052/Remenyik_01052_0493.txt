Új Szt. János-kórház

A 14-es villamoskocsi
Be gyakran hoz most erre kifele:
„Új Szt. János-kórház, végállomás.”
Én csak átszállok ott. - -
S átszálltál ott Te is.
Te is.
Vergődő szárnyad, szivárványos szárnyad,
Gombostűre szúrt drága lepke-lélek -
Ott vert még egy-kettőt - s elpihent.
Aztán elszabadult.
Átszálltál azután.
A Golgotáról a Tábor hegyére,
És nagypéntekről húsvét reggelére.
Új Szt. János-kórház, végállomás?
Nem. Csak átszállóhely.
Neked bizonyosan.
Hiszem.

Budapest, 1933 március 8

