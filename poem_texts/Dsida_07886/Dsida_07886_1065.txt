Kijózanodás

Mint amikor hűvös szellő csap meg,
kijózanodtam egy perc alatt.
Tegnap még lángban állott a világ,
ma már csak parázs hamu alatt.

Tegnap szédülve néztem a mélybe,
bolond szívem ma meg sem rezdül.
Tegnap egy daltól halálos kínnal
homályos lett szemem egy könnytől.

Ma dalolok már könnytelen szemmel
visszhangja nem ver a szívemben.
S az emlékezés fényes lángjai
nem vetnek vissza fényt szemembe.

