Játék

Megtörtént mese

Két kis gyerek játszott az erdőn.
– Hallgasd meg ezt a bús mesét –
Szamócát szedtek,
Lepkét kergettek
És futkároztak szerteszét.

Játsszunk bujócskát – szólt az egyik.
Nagyszerű lesz! – felel a másik –
– Keress meg engem!
Elbujok csendben.
Csak fordulj el egy pillantásig!

S tovaszaladt a kis leányka – –
– Szomorú lesz a vége, meglásd! –
Egyik ment jobbra.
Másik ment balra
És nem látták meg soha egymást...

Szatmár, 1924. augusztus 7.

