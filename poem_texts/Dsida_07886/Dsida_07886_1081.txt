Június [2]

A falu dicsérete
Csöndes, falusi, nyári szép vasárnap,
aranyköd úszik, fényes, nyári por.
A porba lép, a porra rátipor
s a templom felé indul a szikár pap.

Utána tisztes, délutáni sor.
...............................

E tiszta csöndet nem lehet lemérni,
aranyos felhők kószálnak mesésen
s azt hinnéd: egy felnyújtott kéz eléri.

Sugár hull köztük, minden kicsi résen.
Áldásra emelt kézzel szőke férfi
ballag át a falun, a napsütésen...

Október

