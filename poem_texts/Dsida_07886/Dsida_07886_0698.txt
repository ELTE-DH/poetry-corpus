A Te szíved

Sok szív született fájdalomra, búra,
De melyiknek van töviskoszorúja?
– Csak a tiednek, Jézusom!

Tört, kínzott szívért nem kell menni messze,
De melyik szív van tőrrel átszegezve?
Csupán a tied, Jézusom!

Sok fény sziporkáz a sötét világból,
De ilyen lánggal kinek szíve lángol?
– Csupán a tied, Jézusom!

Szívemet véred hófehérre mossa,
Tüzed égesse lángoló pirosra –
És én imádlak Téged mindörökké,
Egyetlen, édes Jézusom!

1924. július 10.

