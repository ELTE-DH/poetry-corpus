Nyárdéli harangozás

Bimm-bamm!
Mindegyik hangja mázsás kondulás,
nehéz, mozsaras ágyú-dörrenés.

Bimm-bamm!
A lég gomolygó, izzó párázatában
fekszik a földre, s égnek a kövek.

Bimm-bamm!
A sűrű massza nehezen surolja
a harang lassan megrendülő nyelvét.

Bimm-bamm!
A nyári dél tikkasztó melege
enszívemet is abroncsként szorítja.

Bimm-bamm!
Mindegyik hangja mázsás kondulás,
mozsárágyúknak nehéz dörrenése.

1925.

