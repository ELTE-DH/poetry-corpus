Bűnbánat

Jaj, hogy szégyellem!
Rejtsetek el, ti fekete falak!
Én Istenem, ne nézzél úgy szemembe,
mert nagyon sokszor megbántottalak,
mert nagyon sokszor szálltam Veled szembe
Jaj, hogy sajnálom!
Jaj, hogy szégyellem!

Önkívületem lázadt Ellened
s a régi szépség durva, nyers lett –
Most szégyellem szegény életemet
és szégyellem minden munkámat,
s szégyellem ezt a verset... –

Jaj, hogy sajnálom! Jaj, hogy szégyellem!

1924. augusztus 22.

