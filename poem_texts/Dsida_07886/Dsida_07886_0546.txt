A rózsa panasza

Hiába táncol már
Napsugár a kertben;
Elmult a sok víg nap,
Ezer színes ábránd,
Elmult a szerelmem,
Tavaszi szerelmem.

Elmult minden, minden,
Mint egy édes álom,
S itt kell egy pohárban
Komor falak között
Hullatni virágom,
Fiatal virágom!

Hervadozva élek
Hervadt álmaimnak...
Ki tudja – talán már
Ez a sóhajtásom
Az utolsó illat
A búcsuzó illat.

Szatmár, 1923. november

