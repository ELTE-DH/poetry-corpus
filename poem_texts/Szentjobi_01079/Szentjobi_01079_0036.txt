A Jó estve

Bóldog estve! életemnek
Minden estvéji között
Melly hervadó szerelmemnek
Zőld koszorút kötözött

Melly hogy a hóld bús világát
Éppen reánk vetette
Éltem minden bóldogságát
Lelkemmel éreztette

Midőn nyájas szeméremmel
Kedvesem meg vallotta
Hogy hasonló szerelemmel
Szívem titkát hallotta.

Bóldog estve! melly lelkemet
Illy örömre juttattad
Köszönöm hogy szerelmemet
Már meg jutalmaztattad!

Hogy jó szellőd fúvallását
Játszadtván körűlötted
Bús szívem könny hullatását
Orcámról le törlötted.

Phillis! teljes életedbe
Emlékezz ez estvére
Mert csak ez emlékezetbe
Élek lelkem kedvére

