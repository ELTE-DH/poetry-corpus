A Czenczi rózsája

Fakadj piros rózsa fakadj csendesen
Kellemes illatod hintsed kedvesen
Mert arra tartalak
Hogy másnak adjalak
De tudod e kinek?
A szép Czenczinek.

Czenczi kedves gyermek szívemnek fele!
Őt ha el veszteném meg halnék bele.
Más ha mást kedvellett
Nékem Czenczi kellett
Czenczit úgy szeretem
Mint az életem

Teremj kis fa teremj! sokat s szépeket
A szép Czenczi nagyon szeret titeket
Czenczi azt szereti
Ha az őltözeti
Tele van rózsával
Rózsa szagával

