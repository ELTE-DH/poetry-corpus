A Fő bóldogság

Ösztönözéséből a hív természetnek
Eggy fő bóldogságot mindenek kergetnek
De el tévelyedvén az igaz utjában
Ez a pénzben tartja, ez a nagy pompában.
Ó nem azt emberek! nem azt keressétek!
Ez a szerencséjé, s nem lehet tiétek
Eggy igaz, s kegyes szív, ez az ember java
Ezt mondja a lélek s az okosság szava
Ha van vagy szerencséd, vagy keserűséged
Ez örvendeztessen s vígasztaljon téged.
Ezzel fényeskedjél, s ezzel tartsd r’á magad
Mivel a szerencse mást mindent el ragad
Ezt érzeni, hogy van, s tudni, hogy bírsz vele
Több mint eggy világnak a haszna vétele
Sőt akarmelly öröm ha e nincs mellette
Minden édességét hóba hellyeztette

