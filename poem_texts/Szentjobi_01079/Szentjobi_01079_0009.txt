A reggel

Szép ideje a reggelnek
Felséges a szép reggel
Ha örömöt énekelnek
A madarak sereggel

Ha a hajnal hasadása
S mosolygó tekinteti
S a reggel szél lágy fúvása
Az éjjelt el kergeti.

Pompás a hajnal kezdete
Rózsa szint ád mindennek,
A királyok őltözete
Párja sem lehet ennek.

Már messzéről az egeket
Lassú tűzzel égeti
A hegyektől a vőlgyeket
Rendel külömbözteti

A réti csepp harmatokat
Gyöngyökké változtatja
A fel ébredt állatokat
Rózsa vízből itatja.

Bóldog ember ki reggelét
Meg érheti csendesen
Kinek szíve a kebelét
Nem veri félelmesen!

A kinek el aluvása
S reggeli fel kelése
Kinek minden mozdúlása
Jó tétének érzése.

Add Uram! hogy reggelemet
Meg érhessem békével
Ne kínozzam életemet
A rosszak gyötrelmével

