Ifjabb Sz. R. B. Gróf Teleki Imrének, midőn Exament tartott

Kis Gróf! Szüleid örömére
A mint próbádat adtad
Gyenge életed erejére
Magad felyűl haladtad!

Néked a víg játékok között
A múlatság ölébe
Borostyán koszorút kötözött
Apolló jó kedvébe

Rád mosolygottak vídám szemmel
A Pindusi Istenek
Jó ésszel, s egyéb kegyelemmel
Fel ékesíttettenek.

Kedves gyermek ennyi időre!
Jó Szülék jó magzatja!
Virágod magát jövendőre
Melly kedvesen mutatja!

Ó nőlly, épűlj remek csemete!
Nőlly e nemes törzsökre!
Kiket az ég veled szerete
Bóldog Szülék örökre.

