Az én Szeretőm

Hol vagy Szép Szűz! melly megyébe?
Kit bár nem esmérlek
Még is elmém képzésébe
Magamnak ígérlek.

Ki hasonló ürességet
Szívedben érezel
S eggy ifjat mint segítséget
Reszketve kérdezel.

Én mind nappal, én mind éjjel
Rólad gondolkozom
S kedves képed szerte széllyel
Szívemen hordozom.

Téged tiszta szerelemnek
S nyájasnak képzelek
S az egész Asszonyi nemnek
Elébe tettelek.

Ó már mennyit sóhajtottam
Szép leány éretted
Rajtad mennyit buslakodtam
Tán meg is érzetted.

Ha te is, így gondolkozol
Ha ebbe részt vészesz
Írd meg Szép Szűz hol lakozol
S az enyim te lészesz:

