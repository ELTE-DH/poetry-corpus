Vágy

Egy szent, egy égi csókot esd - leányka!
Zajongva, égve dőre képzetem:
Habár az üdv helyett, szivem tüzére
Szent síri béket adjon az nekem.

S im érzem, érzem a halál kegyessebb
Leányka, mint keblednek érzete,
Jég csókja hanvad arcomon, s körültem
Oly édesen leng síri szelleme.

De el nem oltja lángoló keservem,
Nem ád szivemre nyugtató kegyet:
Borús ölében érzem, el nem oltja
A síri éj, forró szerelmemet.

