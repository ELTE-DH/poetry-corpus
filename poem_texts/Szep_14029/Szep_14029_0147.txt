A jégvirágok holt honába

Eljön az a nekem való majd
Meglátja szívemet szememben
Sikolt gyöngét, langallva sápad,
Esik vállamhoz, úgy ölel meg.

Ezt a tavaszt én akkor érem
Mikor már száraz lesz a széna
Mikor hó lesz az almafákon
S alszik befagyva mind a nádas.

Halántékomhoz ér kezével
Deres hajamtól újja fázik
Csókol s a bánattól elájul
Hóvíz indúl borúlt szememből.

Hold néz le majd a nap nevében
Sötét zajlás közt csolnakázunk
Vad sóhaj űzi gyász vitorlánk
A jégvirágok holt honába.

