Frizura

Nem tudom virágágy-e
Szívem, de olyan szépnek sejtem,
Mikor a K. Gy. monogramot kiejtem.
Nem tudom, milyen lágy a szívem,
Tán lágyabb mint amilyen lágy a...
Mikor eszembe hozom magamnak K. Gy-t.

Itt fekszem. Nem tudom mi vagyok én itt,
Ifjú vagy ember-férfi? garzón?
Az ősi címből kiesek tán,
Az év, az unalom s a bánat vénít,
S borotválják mindennap arcom,
S fiú-képem van s nincsen semmi szektám,
Nincsen bajuszom, sem szakállam,
Se barkóm, égy se festi állam,
Hogy fejem mint frizőr-modellt csodáljam.

