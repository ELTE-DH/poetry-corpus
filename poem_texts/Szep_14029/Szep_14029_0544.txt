A szabadkai rémtett

Írta: Jókuti (Löbl) Vilmos

Ezen évnek március havában
Szörnyű rémtett történt Szabadkában,
Márciusban Szabadkán kibujt sok rügy,
Akkor bujt ki a Haverda-ügy.

Szegény úrnő, özvegy Haverdáné
Meggyilkolták őt egy estefelé,
Lelőtték szőlőhegyén egy este,
Mely saját tulajdonát képezte.

A tettes volt Jánosi Aladár
Akasztófavirág és jómadár,
A dúsgazdag matrónát megvárta,
Revolveréből több lövést tett rája.

Az ártatlan úrnő nem sokat haldokolt,
Az egész környék uzsorása volt,
Befogadta a családi sírbolt
A rendőrség nyomozást indított.

A nyomozás szép eredménnyel járt,
Néhány hónap múlva az összes bandát
A rendőrségtől letartóztatták
Jánosit, Vojtát és a Mariskát.

Jánosi e kétes exgzisztencia
Állandóan pénzelte őt Mariska,
Gyilkosságra azért volt lelke,
Mert Haverda Mariska fölheccelte.

Egy jellemtelen züllött társaság,
Mely csupa alávaló gonoszság,
Vojta is mint bűnrészes gyanánt volt,
A szép Mariska köztük „Démon” volt.

Klein Pál Lipót is közéjük jutott,
Mert Popper J. alibit igazolt,
A bíróság velük hamar végzett,
Félév múlva főtárgyalásba kezdett.

Jánosi Aladár az úri gyilkos
Beismerte, hogy ő a főcinkos,
Multjára hivatkozott könnyezve,
Sikkasztásért többször elítélve.

Haverda a veszedelmes személy,
Kinél anyagyilkosság egy szeszély
Ő rendelkezik a legtöbb ésszel,
Viszonyt folytatott dr. Winkler ügyésszel.

De Mariska a cinikus „Dämon”
Mindent tagadott a végtárgyaláson.
Ugyanígy viselkedett Vojta,
Az esküdtbíróságot héklirozta.

Őrájuk már mindent kinyomoztak,
A fogházban levelezést folytattak,
A törvényszék ezért bizonyára
Őket külön pénzbírsággal sújtja.

