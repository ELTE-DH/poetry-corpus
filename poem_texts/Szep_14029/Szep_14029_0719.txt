Kártyázó asszonyok

Széles e honban
Mindenütt otthon van,
Uralkodik, dühöng a kártya
S magát a nő is beleártja.

A baccarat foly és a pinka
Vagyonát gyarapítja Linka
És Daisy, Eszti
A konyhapénzt veszti.

Vők közt is van kár,
Ha üt a bankár,
A nő előtt is már probléma,
Meg kell-e állni ötre néha.

És nemcsak otthon
Úr már az asszony:
A kaszinóba bekukkant ott
És ott is adja ő a bankot.

Valami lesz tán,
A férjnek eztán
Ami a bajból hasznára fog válni:
Az asszony megtanul ott - retirálni.

