[Emlék, emlék ne hízzál...]

Emlék emlék ne hízzál
Emlék emlék ne teljél
Olya mohó vagy emlék,
Oly szörnyű telhetetlen,
Te kéjenc vén zsibárus.
Sóhajaim fésülöd
Könnyeim savanyítod
Megolvasod a múltat
Szavaimat mustrálod
Aszalod minden kínom
Szédítesz és elgáncsolsz
Nem engedsz menni könnyen.

Halál halál adj kölcsönt
Te adj kölcsönt magadból
Önts(a) sötét aszúból
Mely észt és lelket altat
Kérlek már most adj nyelnem
A sűrű semmi tejből
Mely elmerít mosolyban.
Csorgass belém előre
Méznél mélyebb mézedből
Mely elfojt minden édest
A könnyek édességét
A szégyen édességét
És a szivenszurt élet
Kábító mámorizét.

