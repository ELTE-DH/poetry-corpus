Csingilingi prutty

- Egy ismert kuplé nyomán -

Itt a
Gyönyörű, nagyszerű bankvita,
Tisza
Beszél és Justh neki vissza,
Justh
Beszél és Tisza se hagyja a jusst,
Hogy ebből bank lesz, ki éljen úgy? -
Csingilingi prutty!

Hiba,
Hogy nem volt ön a moziba,
Kérem,
Láthatta volna ott a házbérem,
Épp
Kétezer méter hosszú a kép.
Fertálykor ez így van, így -
Csingilingi pritty!

Van két
Titkos opera ankét,
Kábul
Mindenki: mi lesz az Operábul?
Félek,
Hogy egy szép dolgot megélek:
Ruszt fog majd énekelni ott -
Csingilingi protty!

Van-é
Oly finom magyar, mint De la Ramée?
Ült,
Míg ártatlansága ki nem derült.
Nékünk
Külföldön a dicsőségünk
Tönkre így sose megy -
Csingilingi pretty!

Végre
Hófelhők is gyűltek az égre,
Pestre
Leesett a hó tegnap este,
Nagyon
Jólesik nekem a hó a fagyon,
Egy strófa rá is fut -
Csingilingi prutty!

