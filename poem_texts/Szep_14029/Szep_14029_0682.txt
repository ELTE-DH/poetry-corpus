Caruso majma

- Kis elégia -

New-Yorkban meghalt egy majom,
Őróla szól jelen dalom.

Az állatkert egy ketrecében
Naphosszat ott mókázott szépen.

Bámulta a kíváncsi nép -
Ezzel kereste kenyerét.

Oh, tehetséges volt nagyon
Az állatkerti kis majom,

Az embereket utánozta -
S volt népszerűsége s jó kosztja

Így élt vidáman, amíg egyszer
Föltűnt a szép Caruso mester.

A majomnak, uramfia,
Mit kellett gyakran látnia?

Carusonak de jó a dolga...
Utánozni szerette volna.

Tolongtak ott a nők, a nők -
S hej, elérhetetlenek ők.

Nem lehet az az övé - hasztalan! -
Ami a Caruso markába van...

Amire vágyott a majom,
Oh, arra nem volt alkalom,

Rabszolga-ketrecébe zárva
Csak sorvadt a majom, az árva,

Míg befogadta most a föld -
Mert bánatában megdögölt...

