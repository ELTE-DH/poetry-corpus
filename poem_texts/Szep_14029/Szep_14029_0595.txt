Kaffka! Kaffka!

Haladópártiak híresztelik, hogy Kaffka László miniszteri tanácsost kinevezik Budapest királyi biztosává.

Egy név csendül meg a lapokban újra,
A Kaffka...
A téli szél a honban szertefujja:
Ah, Kaffka...
Mindenki tudja, hogy ki ő,
A Kaffka:
Egy szörnyű úr, egy rémítő,
A Kaffka.
Ő itt az állandó mumus,
A Kaffka.
A hon miattad mélabus,
Óh Kaffka.
Ha vármegyét vizsgálni kő,
Jön Kaffka,
És osztogat fegyelmit ő,
A Kaffka,
Vizsgál, fölterjeszt és rovancsol
A Kaffka,
Itélkezik, büntet, parancsol
A Kaffka...
S amerre jár völgyön-hegyen
A Kaffka,
Utána száz sóhaj megyen:
Óh Kaffka...
Egy név csendül meg a lapokban ujra,
A Kaffka,
A téli szél a honban szertefujja:
Ah, Kaffka...
Klió mindenkit elfeled,
Óh Kaffka,
De örökké virúl kegyed,
Óh Kaffka!
Igen, ön lesz idestova
Óh Kaffka -
A modern isten ostora,
Óh Kaffka, óh Kaffka!...

