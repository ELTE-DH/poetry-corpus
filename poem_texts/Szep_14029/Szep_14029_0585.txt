Konti temetésén

Az őszi szél sohajt, s az égbül
Pereg a könny a koporsóra...
(Egy sablonos carmen lugubre-t
Mily könnyű volna
Dalolni róla!)

...S míg hull a holt levél az ágrul,
S míg őszi szél ringatja a fát:
Hallani vélek egy könnyűvérű
Forró melódiát
A sírokon suhanni át...

Mintha derü szállana lopva
A holtak szomorú honára...
S ahány levél hull a bohémnek
Hantjára halkan muzsikálva:
Mintha üde babérrá válna...

