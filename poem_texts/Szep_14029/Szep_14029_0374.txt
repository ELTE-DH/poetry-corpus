Papok az ágyban

Bérma utra ment a püspök
Egyszer úgy húsvét felé,
Hogy szentséges két kezével
Áldást osszon égi hével
Két kezével két felé.

Ugy esett, hogy egyszer este
Vihar vert egy kis falut
Megrekedt a püspök ottan
S hogy leszállt az est nyugodtan
A káplán urnál aludt.

Egy káplánnak nincs kastélya
Szegény ördög az szegény
Szól a püspök „Isten áldjon”
Ketten hálunk az egy ágyon
Jó testvérem, te meg én.

Szenderegnek püspök, káplán,
Fönn az úr kedveli ezt.
Hajnalban a tehén pásztor
Amint már megtette párszor
Az utcán dudálni kezd.

És a káplán mozgolódik
Ide szól az izenet
S félálomban a szent püspök
Oldalába többször is bök
„Hajtsd ki már a tehenet
na Zsuzsi
Hajtsd ki már a tehenet.”

