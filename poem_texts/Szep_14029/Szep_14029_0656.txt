Orvost! Orvost!

az osztrák parlamentnek

Dr. Stranszky, a kitűnő
Reichsrathi képviselő
Most a bécsi parlamentben
Indítványt adott elő.

Egy indítványt, mely találó,
Mely okos, derék, helyes:
Orvos kell az osztrák Házba,
Stranszky erre súlyt helyez.

Orvost kell ott alkalmazni
Sürgősen, okvetlenül:
Mert orvosra nagy szükség van,
Ahol oly sok ember ül.

Egy orvosnak kell ott lenni
És ügyelni egyre jól,
Hátha kitör egy-két uron
A végzetes, szörnyű kór...

Dr. Stranszky, a Reichsrathban
Oh ez egyszer jól beszélt,
Helyeslés fogja kísérni
Indítványát szerteszét.

Mi is vígan helyeseljük
Indítványát, óh zseni:
Reméljük, hogy elmeorvost
Tetszett kérem érteni...

