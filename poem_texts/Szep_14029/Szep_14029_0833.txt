Óra

Hallgatni sohse fogok!
Ketyegek én, kotyogok

Sebesebbnél sebesebben
Vagy a csuklón, vagy a zsebben.

Éles mint a késnek éle
Rajtam ez a háromféle

Kisebb-nagyobb mutató,
Múló időt kutató.

És itt benn az óratokban,
Gyerekek, itt nagy titok van.

Az a kényes szerkezet,
Alkották mesterkezek.

Hogyha szerkezet nem volna,
Mutató nem vándorolna.

Mint ha nincs fejedben agy,
Mozdulatlan bábu vagy.

