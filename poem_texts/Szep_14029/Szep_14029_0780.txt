A rendőr [2]

Tegnap olyan melegem volt,
Amilyen még sohasem volt,
A Dunaparton jártam épp,
Ott volt a víz, a hűs, a szép,
A nagy melegben ez jót tenne,
Na, mondok, én megfürdöm benne.
Bokrok közt nem lát senkisem,
Hát csendesen levetkezem,
De jön ám a rendőr a vad:
Kérem fürödni nem szabad!
Én szóltam: Nem fürdőt veszek,
Én itt csak öngyilkos leszek.
Ja, az más - így szólt a közeg
S én nyugodtan levetkezek.

