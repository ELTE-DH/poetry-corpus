Karácsony felé

Közeledik a karácsony,
Régen várja a családom.
Ünnepén a szeretetnek
Ők ajándékot szeretnek.
Úgy férfi, mint női ágon
Számít rám a rokonságom,
Ajándékot vár most tőlem
Úgy a hímnem, mint a nőnem.
Áhitatos szívvel látok
Száz ünnepi szent plakátot:
Szelíd ünnep, szent karácsony -
Vásároljon, kéremásson!
S hogy meglegyen égi békém,
Dühvel vásárolni mék én
S mire eljön a Megváltó -
Zsebemben lesz két új váltó.

