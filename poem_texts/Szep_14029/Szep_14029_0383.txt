A népszámláló

A népszámláló, mint a vidra
Ráugrott a Lánchídra,
Ahonnan egy ember éppen
Csúszott le a Dunába szépen
Bocsánat - szólt - de nékem
Önt megszámlálni kötelességem.
Az öngyilkos röptében hamar
Bediktálta, hogy anyanyelve magyar,
Hogy mikor született,
S vallást, foglalkozást, nyolc gyereket
S hogy választójoggal bír, szegény,
Aztán megfulladt az egyén,
S a másik tovább lépett
Számlálni a népet.

