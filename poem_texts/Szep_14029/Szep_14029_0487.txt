Budapest

De furcsa város vagy
Te Budapest,
Tollam, érzem, nem fog,
Amikor lefest.

Ha nem volna Pesten pénz,
Nem volna kevés,
Ha kocsi nem lenne
Lenne közlekedés.

Jó volna a zsemlye,
Ha nem volna pék,
Ha nem lenne villamos,
Soha el nem késnék.

Jó volna az Opera,
Ha nem énekelnének benne,
Nem volna az utcán sötét,
Ha lámpa nem lenne.

Volna alkotmány,
Ha nem vón parlament,
De ha nem lenne rendőr,
Tán mégis lenne rend.

Tintám elhalványul,
Amikor lefest.
De fekete vagy
Te Budapest!

