Toilette-titok

Nemtudomki kisasszonyka
Nagy sikkesen lép,
Utána néz bámészkodva
A sok férfinép.
Kár, hogy mégis a dolognak van egy bibije,
A szoknyácska ránci közül
Rikitón fehéren kiül
Nemtudomki kisasszonyka nem tudom mije.

Mi lehetett az a fehér...?
Ing, bugyogó, zseb...?
Kinek esze ide felér,
Bölcsnél eszesebb,
S bizony magam is megvallom, csak homályos folt,
Meg nem fejtett örök talány,
Hogy az a kis ruhahiány
Hogy az a kis nemtudommi - mi a fránya volt!

