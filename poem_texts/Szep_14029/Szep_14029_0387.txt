Öngyilkossági iroda

Hallom, irodát fognak
Nyitni az öngyilkosoknak.
Ezt az ideát tartom okosnak.
Halmos Izor jó szívébűl
Az iroda majd fölépül.
És be lesz rendezve szépen
Egy kis Dunával a közepében.
A pultokon este-reggel
Gondosan töltött revolverekkel.
Izmos fogasok állanak tökéllyel
Készített kötéllel.
Lesznek különböző mérgek,
És szúró, vágó eszköz tömérdek
S ha majd öngyilkos akarsz lenni,
Nem kell hotelbe s a lánchídra menni,
Elvégezheted potyára
Ideát az Irodába.

