Itt várnak szegények

Itt várnak, itt várnak
A szegény leányok
Alkonyat felhői
Hulljatok le rájok
Nékik is hadd legyen
Szép selyem ruhájok

Ti felállott nyirfák
Legyetek legények
Ágatok öleljen
Mozduljatok kérlek
A szegény leányok
Úgy várnak szegények

Szellő holdsugáron
Szerelmet pengessen
A csillag, a csillag
Mint meleg hó essen
Elhagyott ajkukra
Csókot hintegessen.

