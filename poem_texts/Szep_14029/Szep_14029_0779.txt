Fest, tisztít

Most kaptam egy új árjegyzéket
Abból a híres pesti
Gyárból, mely a ruhaféléket
Tisztítja és festi.
Festenek különböző árba,
Nem mindegy, fehér-e vagy sárga,
Például a lila
Drága mint az istennyila,
A zöld meg kék
Szintén drága festék,
De piros színre, mely remek,
Feltünő olcsón festenek,
A gyárban,
Különösen nyárban,
Mert sok az ingyen festőanyag,
Mit a munkások kiontanak.

