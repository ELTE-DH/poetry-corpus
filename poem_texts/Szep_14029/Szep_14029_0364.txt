A majom

Egyszer volt egy majmocska,
Tán ökölnyi lehetett,
Hogy elhozták Afrikából,
Ahol szegény született.

Egy goromba vén emberrel
Vásárról vásárra járt,
Az a farkát ráncigálta
Mindössze ennyibül állt.

Rossz gyerekek elkövettek
Vele sok csinyt, csunya cselt,
Dacára hogy kapitányi
Diszegyenruhát viselt.

Bolhászkodott, vicsoritott
És ha kellett, szalutált,
Az ő élethivatása
Mindössze ennyibül állt.

Egy este a majmos ember
Nagyon leitta magát,
S eliszkolt a majma, tőle
A kocsmaablakon át.

Erdőn-mezőn, árkon-bokron,
Szárazföldön és vizen
Visszamászott Afrikába
Egy év alatt ugy hiszem.

Rongyos uniformisába
Egy fa alatt oszt megállt,
Ott meglátta vén szüléit
S nékik sirva szalutált.

Édesanyja majd elájult
Viszontlátván szép fiát,
De az apja végignézte
S szigoru pofát csinált.

„Ejnye taknyos, ez is sarzsi?
- Igy dörgött kemény szava -
Mars vissza, s mint generális
Gyere nekem majd haza!”

