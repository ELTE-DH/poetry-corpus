Szegény György

Rosszul megy Györgynek, a Péter fiának,
Aki trónörököse Szerbiának.

Rosszul fizetik az uralkodást ott,
Zaciba kell vinni jogart, palástot.

Nem vehet Gyuri reggel gallért, tisztát
S bántják ezért a pesti humoristák.

Sóhajtok érted egy szép hosszú h-val.
Hej Gyurka mi lesz majd a koronával?

Smucigok a szerbek, én félek egyre,
Hogy csak ötven fillért tesznek a fejedre.

