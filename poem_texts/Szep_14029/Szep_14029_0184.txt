A nappal holdja voltam

A nappal holdja voltam
Halványan haldokoltam

Éjből való delejjel
Felhőre hajtott fejjel

Pilláim ejtve szépen
Álom lett néma képem

Mélyen tengert virágot
Szerelmes szűz világot

Még sejtettem s óh halkkal
Sóhajtó béna ajkkal

A végtelenbe oldott
Fájdalmam felmosolygott

De tüntem már merengve
A csillaglakta csendbe

Az égen szürke kéken
Lappangva múlt emléken.

