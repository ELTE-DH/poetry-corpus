Álljatok fel

Hogyha felszáll öreg bácsi, öreg néni,
Vagy egy rokkant, akit szívfájdalom nézni,
Látok én a teli villamosban
Fiút, leányt, aki ül nyugodtan,
Ül nyugodtan a padon,
Hogy ezek kedvesek nékem,
Azt bizony nem mondhatom.

Én minden magyar gyereknek azt ajánlom,
Öreg előtt, rokkant előtt hogy felálljon,
Üljön rokkant, üljön bácsi, néni,
Gyerek álljon, úgy fog jobban nőni.
Szóval jól is jár vele,
Ha figyelmes, s beteget, időset
Enged az ő helyire.

