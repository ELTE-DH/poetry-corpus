Alag [2]

Csöndes, hosszú téli estén,
Meggyötörve a nyomortul,
Vigaszt leltem a tudatban,
Hogy még minden jóra fordul, -

Hogy még minden jóra fordul
Ha tavasszal teszek Tomra,
S áprilisnak napja süt majd
Alakomra s Alagomra.

Budapestnek reménysége:
Alag, Alag szép határa, -
Ah, a végzet szörnyet ütött
Budapestnek Alagára!...

Alagomra, Alagodra,
Mindnyájunknak Alagjára, -
Szép híredből be kiestél,
Alag, Alag szép határa!

Más világ volt hajdanában;
Akkor nyertünk: más a kor ma!
Nem leljük a verseny kulcsát,
És nincs semmi papír-forma...

