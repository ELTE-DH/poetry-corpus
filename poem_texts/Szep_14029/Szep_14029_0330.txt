Francia nóta

Száz esztendős lehetnék
Több juhászt nem szeretnék
Lallalla, lallalla,
Egész áldott napon át
Meg nem fogja a kaszát
Lallalalla, lallala.

Sose kaszál a juhász
Csak heverész, furulyáz
Lallalla, lallalla,
Egy-két csókot ha ad is
De azután szalad is
Lallalalla, lallala.

Híjja híjja a leány,
Ő megy a birka után
Lallalla, lallalla,
Süt a nap vagy fú a szél
Csak a birkáról beszél
Lallalalla, lallala.

De legmérgesebb vagyok
Mikor a csillag ragyog
Lallalla, lallalla,
Mert a farkast keresi
Ki a barit megeszi,
Bárcsak téged enne meg
Kiér annyit szenvedek
Lallalalla, lallala.

Oda megy a kedvese
Ahhoz sincs egy szava se
Lallalla, lallalla,
Ölelgetné, jaj de kár,
Mingyár alszik a betyár,
Kódus rongyos lehetnék,
Juhászt mégse szeretnék
Lallalalla lallala.

