Ó de megnémúltál

De sokat danoltak nagy Magyarországon
Nem danoltak annyit az egész világon
Angyalok hallgatták azt a magyar nótát
A mennyországban is úgy írták a kótát

A sok barna hangászt ejnye már mi lelte
Hallgat a hegedű, kiesett a lelke
A juhásznak meg a furulya lett drága
Vagy nem ád az hangot, akárhogy próbálja

Énekes madarak erre nem is szállnak
Dongók is tücskök is más hazát találnak
Nincs ki tanítgassa fiúk jányok torkát
Ó de megnémultál te kis Magyarország.

