Halló

Halló pesti fiúk, pesti lányok,
Láttatok-e már krumplivirágot?

Virágja van, hitted volna kérlek,
Ilyen közönséges veteménynek.

A babnak is, azaz a paszulynak
Virágai nyárra kibújnak.

És ha látnád a tököt, a mákot,
Hogy hajt mákvirágot, tökvirágot.

Meg a paprikának, a dohánynak,
Tövei is virágocskát hánynak.

S virágja van a szőlőgerezdnek.
Kiváncsi vagy rá? eredj, keresd meg.

