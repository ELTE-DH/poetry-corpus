Anyám és apám

Mikor anyámnak egy versem felolvasom:
Kedves fia versén boldog szegény nagyon!
Úgy érzem, ha rám süt a szeme sugára:
Én vagyok a világ első poétája!...
S, ha felolvasását versemnek elvégzem:
Megölel, megcsókol, s könny ragyog szemében...

Mikor apámnak egy versem felolvasom:
Kedves fia versén - rázza fejét nagyon!
Fia verseire dehogy lenne büszke!
Többet ér néki egy pipa dohány füstje.
Elvégzem. Rám kiált: „Elmenj, semmiházi!
Majd adok én néked, verseket firkálni!...”

