Népballada a szegény anya imádságáról

Volt egyszer egy özvegyasszony
Nem tudom hol, talán Aradon,
Két lánya volt az özvegynek,
Egyik asszony, másik hajadon.

Éjjel-nappal sírt-rítt a menyecske,
Mert nem szállott gólya az ereszre,
A könnyektől megázott az ágya.
A gyermek,
a gyermek
a gyermek volt az egyetlen vágya,
az egyetlen vágya.

Szólt egyszer az édesanyjuk:
Fen' egye meg, nincsen unokám!
Lenne, hogyha rajtam állna
De ne bőgjünk, lesz valaha tán!
Ne bőgj, ne bőgj szép menyecske lányom,
Én most Máriapócsot megjárom.,
Imádkozok ott az ég urához,
S a gólya
a gólya
a gólya egy porontyot talán hoz, porontyot talán hoz.

Két lányától elbúcsúzott,
S el is ment anyjuk a búcsúra,
S imádkozott: „A lányomnak
Küldj kis babát ó egek ura.”
Fohászkodott gyönge térdén állva
S bizalmat vetett az ég urába,
S így motyogott: „Meghallgatja ő, meg
S a ménkő, a ménkő,
A ménkő megütheti a vőmet, ütheti a vőmet.”

A jó isten, az jó isten,
Az istennek, annak van szíve,
Meghallgatja az imákat,
Nagyon ráér az ilyesmire.
S a szegény asszonyból nemsokára
Ilyen formán buzdúlt fel a hála:
„Hála néked, hogy megjött a gyermek
De baj van, de baj van,
Nem a hajadon lányomnak kellett,
Nem a hajadon lányomnak kellett.”

