Kézírás

De kurta, jaj de kurta
Ez az egész, az élet ólom útja.
Még csak most kezdenél
Itt széjjelnézni, hallod hogy zenél
Az új erdő felől a május hónap,
Szívedre rózsa fájdalmak tolódnak,
Megállanál, emelnéd homlokodra
Kezed hogy: istenem! hát balra jobbra
Ájulva kertek esnek vak ködökbe
Segítség jaj! veszendő
Hajód éj vízen eltűnt mindörökre
S nem leng utánad búcsukendő.

