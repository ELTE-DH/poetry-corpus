A Szultán lányának dala

Török császár egyetlenegy szépséges leánya
lalla lalla lalla lalla lalla lalla
Mért vagyok én e világon legszomorúbb árva.

Annyi kard nincs hogy annál több sóhajom ne lenne
lalla lalla lalla lalla lalla lalla
Nem adhatok annyi gyöngyöt könnyem több ne lenne.

Bülbül bülbül mit énekelsz mondd ki már a vágyat
lalla lalla lalla lalla lalla lalla
Mondanád mért fáj a szívem mondanám utánad.

Mondanád meg merre menjek messzi tartományba
lalla lalla lalla lalla lalla lalla
Csúda tájra végtelenbe szerelem országba.

