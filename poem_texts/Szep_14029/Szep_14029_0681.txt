Bökversek

1.

Itt a tavasz, itt a tavasz
Fű, fa, virág zöldell.
Gyönyörű napsugár
Enyeleg a földdel.

Szédeleg Hosztalek,
Strassnow s más sok ember,
Mért ne szédelegjen
Az öreg november?

2.

Andrássy szobra íme kész,
A parlamenti térre néz.
Sőt már a jövő hétre
Le is leplezik végre.

És felsóhajt Wekerle,
Lágyan búg mint a gerle:
- Egy leleplezés, istenem,
Mitől félni nem kell nekem!

3.

Hunyadi ezred, Mátyás ezred,
Nagy Lajos ezred, Bocskay ezred,
Rákóczi huszárok, Thököly huszárok!...
Mind részt vesz majd a nagy csatán
...S Polónyi G. lesz, Polónyi G. lesz a kapitány.

Oh szegény nemzet, oh magyar nemzet.
Téged a sors is csak a bura nemzett.
Ha lesz is magyar hadsereged,
Ravasz kis számlát, ügyvédi számlát
Polónyi G. nyújt majd be neked...

