A Népszínház dala

Mi lesz velem? Mi lesz velem?
Jaj istenem! Jaj istenem!
Mennyi álság,
Mennyi válság,
Csak járni hál belém a lélek,
Csupa könyörületből élek,
Szojer,
Ó jer!
Oh jer Krammer Szaffi Teréz!...
Nélkületek élni nehéz.
A nyakamat kitekeri,
Van-e ki e nevet nem ismeri?
Igazgató korában Megyeri.
De ő nem tehet róla szegény,
Mert más a tény,
Tudvalevőleg az,
És ez a főpanasz,
Hogy itten Ruszt az úr,
Ki mindennel azsúr,
Ő rendez, ő intézkedik
Pedig
Színházat mérni rőffel nem lehet
Vezetni úgy, mind vászonüzletet
S most megöl engem juszt is,
Ruszt is!

