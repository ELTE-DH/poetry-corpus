Plánéta

(Jelenet betétdala)

Legény:

A ligetbe jaj veszélyes
Elkisérlek, gyere édes.

Cseléd:

Hű!
Mondja nem csal nagyon messze,
Mondja énhozzám hű lesz-e?

Legény:

Hű, hű, hű.
Gyere gyönyörűm hogyha hilak
Hintázol majd, én taszilak!

Cseléd:

Ó!
Bábszinházba is vigyen be
Én még sose vótam benne.

Legény:

Jó, jó, jó!
Veszek néked mézes szivet
Rá lesz irva, leszek hived.

Cseléd:

Jó, jó!
Ha lehet kérem szivessen
egy fagylaltot is fizessen!

Legény:

Jó, Jó, Jó!

Cseléd:

Ó, ó, ó!

Legény:

Igy lesz minden szépen sorba
Elmegyünk oszt a bokorba.

Cseléd:

Jaj!
Tudom nincsen arra lámpa
De a jó isten meglátja.

Legény:

 Baj, baj, baj!
(homlokára csap)
Összebuvunk ha akarjuk,
Egymást szivem eltakarjuk...

Cseléd:

Ó!

Legény, Cseléd együtt:

Meg van irva cédulámon
Boldogságom megtalálom
Ó Ó Ó
Jó jó jó

