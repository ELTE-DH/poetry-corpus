Időszerű rigmusok [1]

1.

A Moltke-pörnek
Nincsen vége eddig.
A tárgyalások
Szünetelnek keddig.
Aztán, különös,
De - elülről kezdik

2.

Azt írják trónörököséről
A szerb honnak,
Hogy egész napon át
Pofozza a lakájt
S más udvari méltóságot, -
Úgy látszik, a fejébe szállott
A konnak.

3.

Párisban eltörölték
A halálbüntetést minap,
Így írta minden napilap,
S eltörlik majd, előre látom,
Az egész művelt világon,
De nem törli el, ez bizonyos,
A budapesti villamos.

