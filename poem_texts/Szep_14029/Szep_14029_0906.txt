[Hallgasd kérlek...]

Hallgasd kérlek amit egy halk
Szájharmonika zenél:
Az aszfaltra Budapesten
Leesett egy falevél
Falevél

Nem süvített mentőautó,
Egy rendőr se állt oda,
Egy riporter se jelent meg
Mert ez Pesten nem csoda,
Nem csoda.

Nem is támadt ott a járdán
Semmi kukullórium
Ez nem höfer, se karambol,
Se színház, se orfeum,
Orfeum.

Napsütötte lebegését
Senki észre se vevé,
Amint szállt az ágról mint egy
Sárga lepke lefelé,
Lefelé.

Nem is járt ez semmi zajjal,
Gyenge sóhaj, anda nesz,
Élhetetlen gyenge nesz,
Hogy ezt hallják a világon,
Olyan nagy csend sohse lesz,
Sohse lesz.

Nos hát elfeküdt a járdán
A járdának közepén,
Szívalakú falevél volt
Pápista szín, vérszegény,
Vérszegény.

Még a nedvek el nem hagyták,
Nem tudni, nem lélek-e,
Mi még fénylik rajt' ilyenkor,
Még volt egy kis élete,
Élete.

Kihúzhatta vón' az ágon
Még az őszt, egy pár napot,
De egy szellő talált arra
S a levél rá felkapott,
Felkapott.

Lehet hogy felkérezkedett rá,
Mint hintóra a gyerek,
Ki vágy ringni úri párnán
S távol tájon képzeleg
Képzeleg.

Egy tündéri nyugtalanság
Az vehette tán elő,
Siettette, csalta már le
Ismeretlen vonzerő,
Vonzerő.

Szóval egy könnyű saltoval
Könnyen elfeküdt hanyatt
S friss fájdalommal s némi
Ájulattal úgy marad,
Úgy marad.

Mert kereng, gyenge, lenge
Lepke teste még pihent
Még nem eszmélt s nem élvezte
A világot idelent,
Idelent.

Jött egy sétapálca, szeggel
Volt ellátva a hegyén,
Beleszúrt a falevélbe,
........

