Virágok mért hallgatnak

Mért áll a nap felettünk, mért fut mindig a hold?
A föld mért alszik mélyen, miért eszmél a víz?
Virágok mért hallgatnak, mért hangzik a madár?

Szemünk miért hord barnát meg kéket, mért vajon?
A szőllő mért lett édes, miért lett sós a könny?
Más más hangon miért szól a férfi, női hang?

Nem sejtik ezt vegyészek, hervadt professzorok,
Miből, mióta, honnan kelt egy ilyen világ?
Merenghetek s a hosszú csöndet faggathatom

Öröm miért örvendez, mért fáj a fájdalom?
Mért rossz a rossz a szíven, miért nem jól esik?
A hó mért jön fehérben, miért sötét az éj?

Meghalhatok, szemem csak bámul tovább, tovább
Talán lát egy tavaszt itt sárgán lobogni majd
Meg kék havat havazni, az is de furcsa lesz.

