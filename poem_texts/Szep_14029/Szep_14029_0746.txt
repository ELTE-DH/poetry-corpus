Csók

Fene tudja, hogy miért kell,
E randevúra ki várt -
Találkozott,
Találkozott
Eduárd most Falliéres-rel.
S Falliéres-rel Eduárd.

S bár vele semmit sem ért,
És viszont semmit sem ártott:
Megcsókolta,
Megcsókolta
Eduárd jól Falliérest,
S falliéres jól Eduárdot.

Oh, ki csókolózik, kérem,
Oh, ki csókolózik nyáron? -
Két csók cuppan,
Két csók cuppan:
Eduárdé Falliéresen,
S Falliéresé Eduárdon.

