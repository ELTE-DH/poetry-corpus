Madár

Hajnal előtt hallottam
Bizonyos madarat
Aki ott hál a lombban
Hogy gyönge neszt adott
A levelek között
Holdtalan nyúgalomban.

Szegény talán megfázott
Vagy rosszat álmodott
S vad kicsi szíve fájúlt,
Borzadtak szárnyai,
Az tett oly futri zajt
S az éj megint elájult.

Kinek híred se hallom
Kit rég elvitt a szél
A messzi rossz világra,
Szívemben így moccansz
Elhagyott éjszakán
Kis táncosnő, te drága.

