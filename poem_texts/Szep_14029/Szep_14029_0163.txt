Kisujja körme éle

Villám futott borult szemem fölé

Hogy ellopózott a kezem fején
Kisujja körme éle

Azt éreztem, hogy hangya sétál
A szívemen, vagy erdőben, melegben

Sejtettem rózsaszín vonaglást
Opál hajnal s ezüst reggel között

Láng, láng lepett el tengert kerteket

Pillám alélva hullt és rozsda ködben
Fúltak, vakúltak gyémántos Napok

Betett szememben tűnt egy karaván
A messze, messze, messze Szaharán.

