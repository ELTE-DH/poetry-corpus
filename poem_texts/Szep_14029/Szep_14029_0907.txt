Benjó

Meggyújtom a könyvtár arany falát
Munkácsykat korommal elkenek
Széttépem a holdfényt és lelkemet
Megbántom a mennyország angyalát
Egy kis életért
Egy kis életért
Ami szent néktek nesztek odadom
A csillagomat mind letagadom
A könnyem mint a szenyvizet kiöntöm
A bűnt csordult szívemmel felköszöntöm
Egy kis életért
Irtózat élni mint a Buddha árván
Benjo zeng bong, de pirosan de sárgán!
Vonaglok jaj mint a giliszta, sárba,
Fordulhatnám a föld sötét hasába
Egy csöpp életért, egy csöppért
Egy morzsáért
Egy almamagért
Egy pehelyért

