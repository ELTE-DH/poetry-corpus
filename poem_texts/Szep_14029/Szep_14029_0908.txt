[Ahogy a jót kívántam]

Ahogy a jót kívántam
Kívánom már a rosszat.
Bánattal, utálattal
Az élet mindig hosszabb.
Az új napra mosolygok
Mint aki roppan(t) boldog.

Hadd tünjenek a felhők
Mert múlnak lenn az órák,
Borul az arany alkony,
És elmegy a valóság
Majd száll a hold éjfélben
Majd annak elmesélem.

Egy hervadt levelet fútt
A szél az én szívemre
Jó az nekem hogy ott van,
Azt onnét nem veszem le.
A szívem szívesen ver,
Szeretlek szép szeptember.

