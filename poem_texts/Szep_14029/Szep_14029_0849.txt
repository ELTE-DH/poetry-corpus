Mátyás király meg a lebbencs

(Mosolygó história 3 felvonásban)

[Betétdal]

Kedve kerekedett Mátyásnak a nyáron
Végigballagni a hosszú Hortobágyon.
Tódott-fódott szürje, ócska tarisznyája,
Ki hinné, hogy ez a magyarok királya.

Hát egy szép hajnalban amint frissen jártam
Egy juhász tanyához el is eltaláltam.
Ez az öreg ember, ez volt ott a gazda,
Vándor köszöntését jó szívvel fogadja.

Bojtárjai közt ő ott ült a kisszéken,
Bojtárjai közt ő helyet adott nékem.
Kisszéket is kaptam, kanalat is kaptam,
Jó meleg lebbencsbe belé mártogattam.

Hát amint lebbencsök enném nagy serényen
Gazda az öklömre vágott ám keményen,
Hű a teremtésit, mi dolog ez aztán?
<U>A bográcsba sűrűn nyúlsz</U>, mondá a gazdám.

Ezen vaskanáltól megtanultam erre:
Többször nem jár mint a többivel egyszerre!
Öklöm is veres lett, orcám is veres lett
Azt hivém az ég is szégyentől vereslett!

Hát ahogy továbbad a lencsémet nyelném (Sz. E.: jelzi az ütést)
Gazda megint rám szól a vaskanál nyelvén.
Hát ez gazda mért volt? - Reggel úgy mint délbe
<U>Más elé ne nyúlkálj</U>, csak magad elébe!

Ím urak így jártam én a Hortobágyon
El nem felejtem míg élek a világon.
El sem is felejtem ama hajnal fényét,
Meg is megtartandom a lebbencs törvényét.

1956

