Leányszoba

A csipkefüggöny félve összerezzen,
Mert én átléptem ezt a küszöböt,
A Házi Áldás megütődve néz rám
Az elhalt zongora fölött.
Az asztalon az album és a képek
Érzem, borzadnak, hogy ide belépek.

Mondd mit meséljek, te kottás szűzecske,
Űlök melletted gyáván, ostobán.
Térden szeretnék én utánad csúszni
S könnyeim szórni lábacskád nyomán.
Hűs kék szobádban rád néznek meredten
Szemeim a halovány gyászkeretben.

