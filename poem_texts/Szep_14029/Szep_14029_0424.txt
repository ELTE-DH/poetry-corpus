Melegem van

melegem,
Sóhajtják most elegen,
Ez nyávog minden ajkon,
Én is ezt sóhajtom,
És nyávogom és sírom,
S kivánom hűvös sírom,
Mert ezt ki nem bírom.
Jaj hogy hull rám
A híres hőhullám.
Már látom kérem szépen
Az utcaközepén
Napszúrástól ledöfött hullám.
Ó hová kén menni,
Nem használ már semmi,
Sem a hűsítő italok,
Sem a legyező,
Se erdő, se mező,
Se a télről szóló dalok,
Se vérfagyasztó dráma,
Sem a babám, a-
Ki hűvösen bánik velem.
Istenem, istenem
És nem is panaszkodhatom kedvemre,
Nyiltan,
Mert most jut eszembe,
Hogy a múlt héten is a melegről írtam.

