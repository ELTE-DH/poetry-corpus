Vázsonyi

Jé!
Kiesett a konflisból Vázsonyi V.,
S egy kocsi, egy másik
Elgázolta képviselő bácsit.
De Istennek hála
Nem lőn szörnyű halála,
Sőt
Súlyos baleset sem érte őt,
Mert hogy elesett,
Puhává lett alatta a kövezet,
S a kocsikerekek
Szintén felismerték őtet
Mint az okos gyerekek
S könnyedén suhantak el felette,
Miközben tőle protekciót kértek
És nemsokára odaértek
Összes fodrászai Budapestnek
És Vázsonyinak nekiestek.
De nem volt szükség rájuk,
Istennek hála
Mert nem görbült meg a hajaszála.

