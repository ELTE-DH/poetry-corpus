[Istenem itt állok...]

Istenem itt állok nézzed
És bámulok a világon
És nem értem az egészet.

A virágok mért oly szépek
Mért oly őrültek a felhők,
És mért oly csúnyák a szépek.

Mért fekete eged éje
Mér piros az ember vére
Mér fehér a hó pihéje?

Miér múlnak mindhiába
A napok, mért jönnek éjek
Miért vágyom Indiába?

Miért vannak rőt oroszlánok,
Piros csikók, sárga bornyúk
Fejér, fekete bárányok?

