Március 5

Mit ér nekem hogy jön már a tavasz
S rigó meg cinke mind reá szavaz
S az égi felhő rózsaszín selyem
S ocsúdik rajta álomszerelem
Mit ér nekem!
Mit ér, hogy száz huncut mosolyt kapok,
Mit ér a víz hogy issza a Napot
Mit ér a rügy hogy hízik, hogy tolong,
Hogy öklelőzne mind a kis bolond,
Mit ér nekem!
S hogy a galamb a tiszta földre lép
Hogy hencseregnek a szabad gebék
S mezitláb football nyargal a gyepen,
S biciklisták jönnek, mint ünnepen,
Mit ér nekem!
S hogy némák száján boldogság gagyog
S hogy a tavalyi szalma hogy ragyog
S az új kutyák hancúznak a tanyán,
Ha most is sír az én szegény anyám.

