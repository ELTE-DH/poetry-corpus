Egyedül a moziba menni

Nincs szomorúbb mint egyedül
Egyedül a moziba menni
Egy jegyet tülekedve venni
Idegen mellé telepedni
A bonbont az ölembe tenni
A sötétben egy sóhajt engedni
Reklámot, Híradót, jaj mennyi
Borzalmat nézni peregni
Senkivel szót se fecsegni
Nincs szomorúbb mint egyedül
Egyedül a moziba menni.

Nincs szomorúbb mint egyedül
Egyedül a moziba lenni
A partnert nem tudni feledni
Ki kezedet el szokta venni
Egy nézést a szemedbe csenni
De jó volt, de jó ez a semmi
Fejemnek a vállán pihenni
Egy közös perecet enni
A Memfiszét rúzzsal bekenni
Nincs szomorúbb mint egyedül
Egyedül a moziba lenni.

Jaj egyedül, jaj egyedül
Egyedül a moziba ülni
A fixirozásokat tűrni
A zene elkezd hegedülni
Nézni két szívet hevűlni
Két fejet egy csókba merűlni
A torkom halkan köszörülni
Mert érzem a könnyeim gyűlni
Egy viccen szipogva derűlni
Jaj egyedül, jaj egyedül
Egyedül.

