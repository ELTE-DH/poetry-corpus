Egy budapesti kis leány ábrándja

Istenem én egy kis gépírólány vagyok,
Az élettől mit várhatok?
Ugyis elcsábit egy művész vagy egy hadnagy,
Én hát azt gondolom: vagy-vagy!
Inkább egy gazdagtól kitartatom magam,
Hja mert ilyen az élet. Hát nincs igazam?

Tartok egy barátot, aki havonta ád
Mondjuk hogy hatszáz koronát.
Hatszáz koronából már szép lakást veszek,
És egy boldog kis nő leszek.
Sikkesen öltözök, finom kosztot eszek,
S még félre is teszek, ahogy más metreszek.

De azt mondják hogy most rosszak a viszonyok...
Ilyen barátot hol fogok?
Hát két barátot tatok. Mindegyik barát
Ad majd háromszáz koronát.
Háromszáz meg háromszáz, hatszáz korona,
És egyiket se fogom megcsalni soha.

