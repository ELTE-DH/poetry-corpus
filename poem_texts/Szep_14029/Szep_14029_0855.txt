[Icakos, ficakos...]

Icakos, ficakos szerencsés jónapot,
Fületekkel bámuljatok,
Orrotokkal hallgassátok,
Diktom, dikté-diktárom!
Az okányi malom előtt való héten megesett:
Szerda csütörtökre esett.
Ipadom, napadom,
Jöttek a tótok, olájok,
Sátoros cigányok,
Rothadt kalapu taliánok,
Ocska gubernántok,
Botos ispány,
Vicispány,
Sir a kis jány
Kis Isvány.
Ántom, tántom, tafatántom,
Kilenc gallérom.
Egy tallérom.
Potya gavallérom
Zabolai Zebulon.
Penészből pipa,
Csirizből csutora,
Ködből dohányzacskó,
Vereben patkó,
Holdvilágból bicska,
Cselő-csáló-muzsikáló málépulicka,
Kukuricaderce perece,
Recece.
Szátok tátsátok,
Vakapátok
Bekapátok,
Varnyu vigyázzon rátok!
Zimondom, zámondom
Mán mondom kimondom
Eszem egy csepp se volt,
Pókhálóba kötöttem,
Szűröm sose volt,
Az ujjába tettem,
Hálistennek elvesztettem.

