Ököllel

Nagyon mulatságos,
Amit a nagyságos
Honatyák most kitaláltak,
Hogy ökölvívásra kiálltak.
Unalmukban szegények
Mit is tehetnének,
Móddal-okkal,
Szép sportokkal
Elűzik a Házban az unalmat,
Oly üdítő ez mint a harmat,
Férfias, edző, nemes,
Minden tiszteletre érdemes,
De van egy rossz szokásuk,
Ami nincs sportkörökben másutt,
Ha erről leszoknak,
Sokáig éljenek -
Tudniillik a szájukkal
Ne beszéljenek.

