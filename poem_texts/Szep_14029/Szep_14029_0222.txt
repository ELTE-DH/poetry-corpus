Húsvétra

Tojásnak, tojásnak
Nyolc fillér az ára
De kevés is kerülhet
A magyarok konyhájára

A nyúlnak, a nyúlnak
Ára három pengő
Nem élvezhet biz abból
Csak az előkelő bendő

Báránynak, báránynak
Pengőhúsz kilója
Annyit ölni kár is volt
A szegen marad ni, lógva

Kár is volt, kár is volt
Ölni annyi embert
Kit az öreg Úristen
Mind megöregedni rendelt

Orgona virágja
Rakodj ki az ágra
Borítsd rá az álmodat
Erre a gyilkos világra.

