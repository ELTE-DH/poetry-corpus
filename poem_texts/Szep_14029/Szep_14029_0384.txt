Színi szemle

(A Bolond Istók után)

Operában igen szép zenéket játszanak,
Fráter Loránd támadja operánkat,
(Mert ott száz szál gyertyát nem dalolhat.)

Nemzetiben rajong a Bolzay leány,
Márkus E. egy szegény úrileány,
(Csak legyen kasszasiker, lesz hozomány.)

Vígben mint „Testőr” feszít a fess Csortos,
A hölgyek imádják, hisz valóban csinos,
(Meglátjuk milyen lesz, mint Medikus.)

Királyban Fedák tánc és énekkel
Szereti Pest cigányszerelemmel
(Beöthy igazgató zseniális ember.)

Magyarban Hajótól „Fiuk és Lányok”
Ezt pikánsnak titulálták az újságok
(Beöthy igazgató zseniális ember.)

Feld tatánál megy a „Halhatatlan lump”
Telivér bécsi, egy kicsit plump
(Feldnél jobb volna: Hallatlan pump)

Urániában a vásznon kép áll
A publikum a moziból idesétál
(Pedig ez se jobb a Deákné vásznánál.)

A színi szemlének ezennel vég.
Nagy gonddal írtam, elhinni tessék
(A harmadik sorban van a szellemesség.)

