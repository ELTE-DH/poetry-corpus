Kis versek a hétről [1]

1.

Minálunk Pesten a kikelet
Olyan szép, amilyen csak lehet
Egy kikelet.

A tél elmúlik, a gonosz,
S ki örömet a szívünkben hoz,
Megjön az orosz.

S amíg háromig olvasok,
Már szállnak felénk... mik azok?
Az olaszok.

Már volt orosz, már van olasz,
S még nem elég szép a tavasz,
Hogy lehet az?

Az úgy lehet, hogy az égnek
Orcái fel nem derülnek,
Míg nem volt német.

Mikor osztán megjött, a német,
A fák azonnal rügyezének,
S a karcsú gémek

Orrukat szintén idetolják
Meg a fecskék, meg a gólyák,
A ragyogóját,

Most már virág van és meleg
Hallgatom a pacsirtát, feneegyemeg,
Milyen nyelven csicsereg?

2.

Gyerekek, a bácsi
A gyermeknapot, ami lesz
Most nektek szépen
Meg fogja magyarázni.

Gyermeknapnak
Nevezzük azt a pitykét,
Amit az utcasarkon
Az urak a hölgyeknek adnak.

