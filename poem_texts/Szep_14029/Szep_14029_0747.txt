„Adjuk oda a pénzünket!”

Kerestem én pénzt tavasszal,
Rózsanyílás idején,
S az elhagyott gyermekeknek
Odaadtam, oda én.

Most a vízből már kinn vannak
Az elhagyott gyermekek,
És a pénzemért most eljön
A szegény tüdőbeteg.

Amit keresek most nyáron,
Tárcanyílás idején,
A szegény tüdőbetegnek
Odaadom, oda én.

Nincs már pénzem, de valami
Sugja, hogy remélhetek:
Nem lehetek már elhagyott gyermek,
De lehetek szegény tüdőbeteg...

