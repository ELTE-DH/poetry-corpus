Kis versek a hétről [6]

Egy

Kotkodács,
Kotkodács,
Tanácskozás,
Gyámkodás,
A védelem csodás,
Vagy micsodás,
Interjuvolás,
Vigadozás,
Felháborodás,
Ugrándozás,
Kotkodács,
Kiszabadul Kovács.
Kotkodács,
Kotkodács,
Tanácskozás,
Okoskodás,
Elhatározás,
A vádalom csodás,
Vagy micsodás,
Interjuvolás,
Vigadozás,
Felháborodás,
Ugrándozás -
Fogva marad Kovács,
Kotkodács,
Kotkodács.

Kettő

Ah úgy unom magam
Itt a vidéken,
Nincs megfelelő
Szórakozásom nékem.

De boldog, istenem,
De boldog is mostan,
Aki odafenn lehet
A fővárosban.

Az nem néz ily bután
A nagy üres égre,
Mert a lóversenyek
Megkezdődnek végre.

Sportlapját, gukkerét
Kezébe ragadja,
Sikkaszt egy kis pénzt
És kimegy Csalagra.

