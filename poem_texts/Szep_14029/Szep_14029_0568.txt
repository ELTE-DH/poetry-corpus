Hetivers [11]

(Arany János nyomán)

Sűrű sötét az éj,
Zúg az északi szél...
És hej, nem aluszik
Se cár, se a muzsik
(Utóbbi csikorog éhesen.)

„Ki az? Mi az?” „Vagy úgy:
Fordulj be és alúgy
Hatalmas, büszke cár:
A zavar majd eláll,
Elintézi Trepov.”

Mélyen a vár alatt Rendőr, kozák halad,
És néz kémlelve szét:
Ah, félti életét
Az anya és a cár...

„Miért zúg a tömeg?
Trepov nem ölte meg?”
„A nép, ó drága cár,
Nagyobbrészt halva már,
Csak még egy pár mozog...”

A bomba megszakad,
Nyílása tűzpatak -
S ki éppen arra mén;
A nagyherceg, szegény,
Száz kis darabra hull.

„Hah! Hol van, hol van ő,
Szergiusz, a dicső?”
„Már megvan a fele,
De sajnos, a feje
Nincsen, uram, sehol...”

Elmult a robbanás,
De készül bomba más.
S rémít cárt, Wladimirt
Gyakran, anonym írt
Ezernyi kis levél...

„Ó adj, ó adj nekem
Tanácsot, kedvesem!”
„Öless tovább, uram,
Amíg egy muszka van -
De alkotmányt ne adj!”

S tényleg nem ád a cár,
Szeretne adni bár...
Az istenadta nép
A tett terére lép -
S ő visszahívja Pált!...

„Messze még a halál?
Ó, bárcsak jőne már!”...
„Ne rettegj tőle, cár:
Hatalmad bizton áll,
Nem fogsz robbanni, nem...”

- Carszkoj-Szeloban így
Megy naprul-napra, míg
Egy szörnyű bomba jő:
Vladimir, cár: agyő!...
- S szabad lesz mind a rab!

