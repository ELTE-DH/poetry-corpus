Holdfényes nyírfát láttam

Holdfényes nyírfát láttam, néztem havak rogyását,
A cinke tollát láttam, bújó füttyét füleltem
Hallgattam messze menydörgését tavasszal, ősszel
Fehér ökröt meg sárgát láttam mezőn merengni
A víz szövését néztem, nap csillagjait abban,
Szagolgattam virágot, virágot tapogattam.
Virágos zászlók úsztak felettem fönn az égen
Úgy múlok én el innen nehéz arany szívemmel
Én mindig emlékszem majd fűszálra, harmatcseppre,
Lepkére, aki nyáron szállott mint néma álom
Emlékszem, emlékszem majd, én ezt el nem felejtem
Bármerre lengek majd, vagy ha úszom nem tudom hol
Mélázom, el nem fogyhat belőlem a csudálat:
De gyönyörű, de boldog ünnepre voltam híva.

