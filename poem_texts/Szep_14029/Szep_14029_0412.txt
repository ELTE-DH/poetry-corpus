Villamos-mizériák

Tényleg nem lehet kibírni
A Közúti villamost,
Muszáj erről mérgesen írni
Most.
Azt a kiskésit
A Közúti folyton késik,
Órákig állok.
Mint a hordárok,
Míg egy kocsira várok.
És tíz is elmegy hej,
Míg egyiken akad egy hely,
Mely szűk, kellemetlen és piszkos,
A kocsi megreked, az is biztos,
Állni, állni
Kiszállni, átszállni,
És hogy nyikorog,
Felháborító dolog!
És hogy ráz,
Ellenőr száz,
És én folyton a mérget egyem?
Óh, mily szívesen járnék gyalog,
Csak ne volna szabadjegyem!

