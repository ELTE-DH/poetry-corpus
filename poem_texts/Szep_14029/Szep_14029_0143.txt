Az alkony jön felém

A boldogság felé indúltam én
S attól mind távolabb
Mind távolabb járok,
Gyengűlnek száraim.

A gyermekek nem játszanak velem
Pajtásom sok idegen
Sok idegen férfi,
Nem kérdik álmomat.

Az alkony jön felém, magam vagyok
Hallom bús énekem
Bús énekem szállni
Mint költöző darut.

A két karom szakítsd le őszi szél
Vidd el ölelni
Azt a nőt megölelni
Ki más hazába vár.

A sírban kezd az élet fájni majd
Majd hullnak könnyeim
Majd folynak könnyeim
Örökké ömlenek.

