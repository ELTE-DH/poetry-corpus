Abbáziában

Ha Pesten már a nyár nagyon galád,
Bepakkol tiz kofferbe a család,
S elvánszorog, mint a divat kivánja,
Abbáziába.

Ott a Lipótváros, meg a Teréz,
Odamegy Pest, mikor nyáron kivész,
Ott van minden hordár meg minden bába,
Abbáziába.

Az Adriában igy cseveg a hab:
Nini megint itt uszkál a Jakab,
S Alisz is fürdik, mert oly szép a lába,
Abbáziába.

Pick urnak ujra két tyukszeme nőtt,
Azokkal is fixirozza a nőt,
S belémarkol a hölgyek vádlijába,
Abbáziába.

A strandon ott izzad tout Budapest,
Alsózni a papa még itt se rest,
Míg a mama a vízbe nem cibálja,
Abbáziába.

S szól mindenütt a panasz, a vita,
Hogy itt mindenki izraelita,
Zsidó a pápa és zsidó a cápa,
Abbáziába,
Abbáziába!

