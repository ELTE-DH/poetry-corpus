Új színház

nyílt meg a héten
Mindnyájunknak örömére
Gyönyörű fővárosunkban.
Ó milyen szép az új színház,
S mily művészi a programja:
Pénztárnyitás tíz órakor.
Előadás este hétkor,
Dohányzás mindenütt tilos,
Színlap jegyszedőknél ingyen,
Cukrászda az emeleten,
Vészkijárat, Vészkijárat,
Felöltő, bot, kalap, ernyő
A ruhatárban hagyandó
Minden felöltő húsz fillér,
Kalap, bot, ernyő tíz fillér,
Ünnepnap két előadás,
Színház után hova menjünk?

