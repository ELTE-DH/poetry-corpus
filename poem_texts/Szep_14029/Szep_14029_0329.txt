Keverem-kavarom

Az algebrát én nem bírtam kiállani,
Oly rémítő nehéz,
Nem lettem hát tanár s nem lettem állami,
Se ügyész, se vegyész,
Ez mind nem volt szimpatikus,
Én inkább lettem patikus.
De régen is volt, hogy a pulthoz álltam,
Azóta mennyi hashajtót csináltam.
Bánatomat angol keserűbe fojtom
S keverem-kavarom, keverem-kavarom,
S keverem-kavarom folyton,
Keverem-kavarom, keverem-kavarom,
Keverem-kavarom folyton,

Menyi rebarbara, kenőcs meg pilula
És mennyi bolhapor,
Az ifjúság köztük de rég elvirula,
Lettem vén provizor
Ki éjjel-nappal fúj, szagol,
Recepten izzad, csomagol,
Már tarkóját a kopaszság kikezdi,
És nem tud, nem tud patikát szerezni.
Bánatomat angol keserűbe fojtom
S keverem-kavarom, keverem-kavarom,
Keverem-kavarom folyton,
Keverem-kavarom, keverem-kavarom,
Keverem-kavarom folyton,

De nem leszek tovább ily jámbor ily mulya,
Megjött az én eszem,
A princiném vén orvosságos skatulya,
Ám én nőül veszem.
Boldogítom az özvegyet,
Patikát másképp hol vegyek?
Egy cseppet se lesz majd nehezebb a dolgom:
Keverem-kavarom, keverem-kavarom,
Keverem-kavarom folyton,
Boldogítom az özvegyet,
Patikát másképp hol vegyek?
Egy cseppet se lesz majd nehezebb a dolgom:
Keverem-kavarom, keverem-kavarom,
Keverem-kavarom folyton,
Keverem-kavarom, keverem-kavarom,
Keverem-kavarom folyton.

