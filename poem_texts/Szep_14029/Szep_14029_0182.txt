Köszöntelek mint napfényben hulló levél

Kényes nyögésed nem jut a fülemhez
Szemeden át a végtelenbe nézek
Hajaddal játszom s elfelejtem a neved

Csókom csalás, álom visszhangja hangom
Alakom a forgószél képzeménye
Hazám a köd, majd eltévedsz és sírni fogsz

Árnyék kezemből ujjaid kiesnek
Sikolthatsz, odaadlak a halálnak
Nem élek én, én meg se hallhatok veled

Menj, mézes hőség, útonálló szépség
Mit kérsz? fejem némán azt inti: nem nem
Nincsen szívem, szívem helyén a föld szorong

Az alkony ünnepélyén vérzem érted
A holdból egy súgárral símogatlak
S köszöntelek mint napfényben hulló levél.

