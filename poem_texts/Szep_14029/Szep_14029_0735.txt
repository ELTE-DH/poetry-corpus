Időszerű rigmusok [2]

1.

Január elsején hévvel
Jönnek a boldog újévvel,
Béuét és pénzt kíván
Ezer hajlongó zsivány.
Elviszik az összes pénzem,
Nem veszem tőlük jó néven -
Ó ha senki nem kívánná,
Mily boldog vón az újévem!

2.

Akinek van egy kis esze,
Most a pénzét oda nem adja,
Hanem fölül a gyorsvonatra
És elutazik messze-messze.

3.

Visszavándorolt egy magyar,
Fiuméban ért a partra,
De azonnal visszafordult,
„Ajajaj!” - sóhajtott ajka:
Meghallotta, hogy Darányi
Segíteni akar rajta.

4.

Aki szeret, vegyen újévre
Nekem egy csinos mankót máma.
Mert jaj, ráesett a lábamra
Az Újság karácsonyi száma.

5.

Elmúlt hát a szent karácsony,
És egy szem hó sem esett,
S delegáció ment Bécsbe,
Ez igen furcsa eset
Kérem aláson:
Feketesárga karácsony.

6.

A derék, jámbor
Feleki Sándor
Fölnéz az égre térdrerogyva
S hálás szemekkel, nem blazirtan:
„Dicsértessék a Jézus Krisztus,
A karácsonyi hírlapokba
Az idén is száz verset írtam.”

