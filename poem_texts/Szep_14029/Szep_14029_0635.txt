Cselédsztrájk

A fővárosban
Nagy veszedelem lappang mostan:
Budapesten cselédsztrájk készül.
Készítik bőszen, vitézül
A szakácsné, a szobalány, a mindenes.
Az eszme modern, nemes,
Szent szellemétől áthatottan
A cseléd majd mind hősen tömörül
Védszentjük, a Trieszti nő körül
S ottan
A szépek és a rondák
A sztrájkot kimondják.
S nem dolgoznak majd a cselédek
Csak sztrájkolnak veszteg
Oh ezek valóban, tényleg
Rossz napok lesznek!
Busul a finom, drága
Pesti nagysága
És a szegény nagyságos úr
Szintén busul.
A sztrájknak fenyegető réme
Belenyilall mindenki szívébe.
De legeslegjobban
Nem a partájok szíve dobban.
Meggondolva a vacsorát
Mit e sztrájk alatt majd nem esznek:
Kétségbeesnek,
Hogy nyelvük is kilóg belé -
A katonák
Őrmestertől lefelé!

