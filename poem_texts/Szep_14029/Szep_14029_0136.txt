Ha megjönne a boldogság

Ha megjönne a boldogság
Egy piros tündérkisasszony
Hogyha rám törné az ajtót
Csurom fényes kacagása,
És meghívna új hazámba
Az a szép tündérkisasszony:
Kelj fel hát, eljöttem érted!
Én talán már el se mennék
Nem biz én, már fel se kelnék
Azt mondanám: késő, késő
Köszönöm, hagyjon magamra.
Sóhajt adnék, befordúlnék,
A szememet visszahúnynám
Árva szívem átölelném
És alúdnék még egy verset.

