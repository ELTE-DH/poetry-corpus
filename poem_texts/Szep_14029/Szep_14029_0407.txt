A német

Elment a német, aki szavalt,
Most jön a német,
Aki kupléval boldogítja a magyart.
Bezárt a Steinhardt,
Elment a Reinhardt,
Most jön a német operett,
Melyet a publikum szerett,
Már itt szaladgálnak
Kvártély keresve
Reggel-este
A sok csúnya állat.
Lábuk feje oly hosszú
Mint az izraelita bosszú,
Cipőjük amerikai,
Rajta vastag gummisarok.
Ha a német az utcán megy gyalog,
A forgalmat meg kell állítani.
Testén jégering,
Mivelhogy itt a nyár,
Az izzadság szaga kering,
Amerre jár,
S mind kedélyesen, hangosan ugat,
Ezeket küldte ránk a nyugat.
Én nem bánom, kérem szépen,
A németet a kedveset,
A nedveset, a redveset,
A színházba hódíthatnak bamba
Nőket,
Csak a kávéházamba
Be ne eresszék őket!

