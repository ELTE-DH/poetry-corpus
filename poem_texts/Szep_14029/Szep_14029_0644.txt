Vándordal

Énekli: Lueger.

Minthogy reggel tizenegykor
Elfogott az úti láz,
Este nyolckor úti dreszben
Látott már a pályaház.

És nyolc óra harminc perckor
Meg is indult a vonat, -
Az utolsó pillanatban
Megeresztém hangomat:

Kedves vonatvezető úr,
Utam célja: Bukarest,
Szépen kérem, hogy ne menjen
Bukarestbe egyenest.

Amolyan kis kerülővel
Bukarestbe akarok,
Jó lesz, hogy ha Bukovinán
Egy hatalmast kanyarog, -

Hogy ne férjenek fülemhez
Kellemetlen magyarok, -
Egyébiránt Bukarestbe,
Bukarestbe akarok.

