Most szeretnék gyerek lenni

Most szeretnék
Gyerek lenni,
Most szeretnék
Minden reggel
Iskolába menni.

Érdekesebb
Világ van ma,
Az ember, szent
Célja felé,
Előre rohan ma.

Nép a népet
Harcra híja,
Azt együtt mind
Emberségért,
Igazságért víja.

Sok szépet tud
Most mesélni
A világról
A tanár úr,
A tanító néni.

Ó én is hogy
Lelkesedném,
Az új idők
Tanítását
Mind magamba szedném.

És készülnék
Nagyra, szépre,
Hogy majd én is
Áldást hozzak
A küszködő népre.

Dolgozni majd
Hittel, lázban,
Csupa boldog
Magyar éljen
Ebben a hazában.

