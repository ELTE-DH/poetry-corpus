Savanyú

Ismét több lesz eggyel nekünk
Külföldi jelesünk,

Ujjé -
Külföldre mén Savanyu J.

Megfésülik, megmossák
S működik majd, mint látványosság.

Ajánlatot tett neki, ó
Egy impresszárió.

Pedig őt szerződtetni kár volt -
Derék, őszinte, nyílt betyár volt.

Ő célba soh'se vett
Árvákat és szegényeket.

Csak gazdagokat ölt, rabolt, -
Sablónos, szürke figura volt.

Rosszul számít ön, impresszárió -
Savanyúból nem lesz szenzáció.

Óh impresszárió, ön állat,
Itt sokkal jobb seftet csinálhat:

Nézzen körül egy percre csak -
Vannak itt alkalmasabb férfiak.

Nemzetéhez mindegyik hűtlen,
Bitorolt tárca van kezükben.

Lopnak, garázdálkodnak, ölnek,
Koldusok kenyerére törnek.

Savanyúnál mind különb rabló...
Tableaux!

