Az antiszemiták

Én antiszemita vagyok
Mert a zsidók tönkreteszik az országot
S én ilyesmit nem hagyok,
Nézze meg az ember,
A zsidó mind gazember,
Szemtelen.
Weisz, a suszterem,
S a szabóm, a Schwarcz,
És végig, minden arc,
A bankárom, kinél hitelt könyörgök,
Az orvosom, vigye el az ördög,
Az ügyvédem, ki viszi a pöröm,
Törjön le róla mind a húsz köröm,
A divatárusom,
Akinél sokkal úszom,
A szerkesztő,
Akinek a lapját olvasom,
Hogy vinnék be vason
No meg a festő,
Akinek a képe a falon lóg,
Mind, mind olyan hasonlók,
Gazemberek, tolvajok,
Én antiszemita vagyok.
És a szívem csak arra nógat,
Hogy a fene egye meg a zsidókat.
Hát nincs igazam, mondják,
Hisz olyan rondák,
Mindnek sorra
Görbe az orra
A füle szétáll
A szeme se jól sétál
Csámpás a lába,
Menjenek vissza Galiciába.
Azért vagyok ilyen kegyetlen,
Mert én keresztény vagyok,
Ugyanis kikeresztelkedtem.
Igen... azaz bocsánatot kérek
Eddig nem értem rá, nagyon sok dolgom volt,
De talán a jövő héten kitérek.

