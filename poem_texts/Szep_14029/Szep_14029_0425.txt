Politika

Csatáznak, csatáznak
Üléstermében a Háznak,
Csatáznak nappal
És este sem pihennek,
Mert csattogó fogakkal
A korcsmákba mennek,
Esznek, isznak,
Danolnak, muriznak,
És fölemelt karral
A cigányzenekarral
Népdalokat huzatnak
És hozatnak
Ásványvizes bort
És pezsgőt, hosszú sort.
Át-
látom ezt a taktikát
Áldja meg a Jézus Krisztus,
Ez a régi magyar virtus,
Az a párt jön, majd meglátod,
A harcból győztesként vissza,
Aki a másik pártot
Az asztal alá issza.

