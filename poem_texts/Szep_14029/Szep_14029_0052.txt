Ügyetlen szavak

Ón,
Érzem mindig, valahányszor sohajtok,
Mintha a szívem közepébe vón.

Gong,
Hang, illat, arc, verssor megüti néha,
Mélyen, sokáig, ellankadva bong.

Táj,
Szűzen dereng az élet fátylain túl,
Elmúlt, nem látom. Itt maradni fáj.

Dal,
Sehonnan jön, hajnalból, álomhangon,
Fülelném, de a csendbe belehal.

Könny,
Felfut szívemből, mint a gyöngy, szememhez,
Megbánja és a szívbe visszajön.

