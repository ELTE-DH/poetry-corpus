Hamvazó

Véget ért a, véget ért a
Budapesti farsang,
Nincsen több vicc, nincsen tréfa,
Koncerteken fals hang.
Nem jajgat a Vigadóba
Beregi, az Oszkár,
Oszt nem búvunk viganóba
És álarcba most már.
Nem illegetjük farunkat,
Elég volt a bálból,
Nem szijjuk a szivarunkat
Már csörgőszipkából.
Már bűnbánók lettünk lassan
Mint a szép Haverda,
Hogy folytassam, hogy folytassam,
Kedd után jön szerda.
Szerda fejemre hamvazott,
E gondolat heccel,
Hamutartó miért is vagyok
Minden évben eccer?

