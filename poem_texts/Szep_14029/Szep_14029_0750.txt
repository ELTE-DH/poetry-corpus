Wohlg, Fraeulein

Charlotte Fedak,

Berlin

Honfiszemem egy szép hírre
Búsan könnybe lábbad,
Mert Berlinben fölléptették
Két gyönyörű lábad.
A külföldön rohamosan
Táncolsz te előre,
Elvesztettünk hát örökre
Sőt jaj, egyelőre.
Nagyobb gyász vagy a magyarnak,
Mint Mohács, mint Dános -
Hisz te voltál Kukorica,
Kukorica, Kukorica János.

Ég veled, külföldön élő
Jeles hazánklánya,
Menjen neked jól az üzlet
Mindenki kívánja.
Szép, formás két hangod elé
Babér, márka hulljon,
Sőt Moltke és Eulenburg is
Beléd bolonduljon.
Nyerd meg őket a nőnemnek
Te bűvös, te bájos
Kukorica, Kukorica,
Egész végig Kukorica János!

