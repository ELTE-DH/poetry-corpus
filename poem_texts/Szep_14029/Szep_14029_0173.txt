A csikós

Nézzed azt a csikósbojtárt
Hogy vágtat a Hortobágyon
Mint egy puszta nagy világon,
Kék ingújja gatyaszára,
Túzok tolla az a sárga
Kit a csikós oda tűzött
Szoboszlai kalapjára

Nem hallik már a zörgője,
Réz zörgője a csikónak
(Az égen vad ludak szólnak)
Bőr sallangja az még lebben
Fejét hányván a melegben
És a szélbe hosszú farka
Uszkál mindig sebesebben

Tenyereddel a Nap ellen
Nézz utána míg csak láthadd
Nini, már a habon vágtat!
Nem alszom én, de ez álom:
Hattyúfehér oceánon
Száll a csikós a mesébe
Délibábos Hortobágyon.

Nagyhortobágy

