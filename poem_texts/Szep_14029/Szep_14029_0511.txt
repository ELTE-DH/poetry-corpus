A Vojnich-díj

Heinrich:

Nagyúr-Bagyúr az is rút,
Farkas-Barkas az is rút,
Ella-Bella az is rút,
Éva-Béva jaj de szép!

Herczeg:

Nagyúr-Bagyúr az is szép,
Farkas-Barkas az is szép,
Ella-Bella az is szép,
Éva-Béva hm, hm, hm,
Heinrich-Beinrich az is szép,
Vojnich-Bojnich az is szép,
Egyáltalán minden szép.

A többi szerző:

Farkas-Barkas az is szép,
Nagyúr-Bagyúr az is szép,
Ella-Bella az is szép,
Éva-Béva hm, hm, hm,
Vojnich-Bojnich no, no, no,
Heinrich-Beinrich jaj de rút!

Heinrich:

Heinrich-Beinrich jaj de szép,
Szerző-berző jaj de rút!

Szerzők:

Szerző-berző jaj de szép,
Heinrich-Beinrich pfuj de rút!

Ítéletem
ez ügyben kimondom nyiltan:
a Vojnich-díjat adják nekem,
mert se nem bíráltam, se nem írtam darabot.
Kiváló tisztelettel maradok.

