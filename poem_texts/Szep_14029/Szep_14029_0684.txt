Örkény

- A delegátusok Kropacseknél. -

Örkénybe mentek tegnap reggel
A buzgó delegátusok,
Mert Kropacsek meghívta őket:
Jöjjenek el, majd ágyuzok!

És elment mind a delegátus
Schönaich vezérlete alatt
S az ágyupróba jól haladt.

Kropacsek lőtt előre, hátra,
Kropacsek jobbra-balra lőtt
S a delegátus mind fejet hajt
A Kropacsek-ágyuk előtt.

És visszajöttek Budapestre
A buzgó delegátusok
És Schönaich úr így szólt magában:
„Na, most pedig én ágyuzok!”

S kért egynéhány új milliócskát...
S a delegátus így rebeg:
„Volt ágyupróba, de hasunkba
Schönaich lőtt be, nem Kropacsek!”

