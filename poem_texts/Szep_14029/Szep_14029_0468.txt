Szalvátor [1]

Bátor
Vagyok megfigyelni
Hogy itt a Szalvátor.

(Nem
A főhercegről van szó,
A sörről van szó kedvesem.)

Ó be-
Vonult habozás nélkül
Sőt habozva a vendéglőbe.

A falra
Fölkenték a sok plakátot,
Amin a pap a sört nyakalja.

Boldog
Ilyenkor a pesti ember,
Kedveli ezt a dolgot.

Széjjel-
nyitva száját, szíjja a barna nektárt,
Mint mondani szokás, kéjjel.

Habzik
A bajuszuk, mámoros a lelkük
Mintha a menyben ülnének lakzit.

Örül
A szívem, ha nézek ilyenkor
Söröskörül.

