Gerjedelem

Úgy szeretnék a szegény világnak valamije lenni,
Nap, akitől kezdenek a házak reggel melegedni
Vagy a csillag az esthajnalcsillag, ki első az égen,
Kinek minden cselédek örülnek a borult vidéken

Vagy az álom, betegek meg bénák melyben elpihennek,
Melyben se a bánat, se a szégyen, se a bűn nem szenved
Furulyaszó, mely az erdőn túlról késő este reszket,
Szomorúfűz, aki meghallgatja a kis fakeresztet.

