Óda Lőwy Árpádhoz

Óh Lőwy mester, bülbülszavu igricz,
Hadd illessem babérral lantodat.
Itt a Kagálban, hol tombol a vig vicc,
Ügybuzgó ódám fennkölten fogad.
Óh engedd meg, hogy előtted felálljak,
Miként p...a előtt feláll a f...sz...
S hogy néked meghatottan gratuláljak,
Érdemdus ősznek, a zsenge tavasz.
Oly elfogódva, bámulón, rajongva
Néz föl költészetedre a magyar:
Mint impozáns, hatalmas trágyadombra,
Kis térfogatu szerény kutyasz...r.

A költészet az ember jóltevője,
Számos előnyt köszönhetünk neki,
Arannyá lesz egünk komor felhője,
Ha a poéta lantját pengeti.
Óh, hát még te! Te legdicsőbben érted,
A búval b...ott magyarnak mi kell?
Te vagy az út, az igazság, az élet,
Óh az a dal, mit lantod énekel!

Oh Lőwy mester! Te vagy amaz Árpád,
Ki hont szerzél e szép iránynak itt,
S kéjjel szagolja Adria s a Kárpát
Nóta fádnak szagos virágait.
A sz...r undok volt, a valag meg ocsmány
Te vetted őket ajkaidra vigan,
Te eljöttél s dallal beillatozván,
Most rajtuk a poézis bája van.

Ki mondja azt, hogy pornográf vagy s perverz?
Ki Téged olvas édesen mulat.
Oh szebb egy husból - vérből való vers, mint
Száz nyavalygós ábránd és hangulat.
Más enyeleg, flörtöl csak muzsájával,
Őszinte hangot s érzelmet kerül,
Te, mint szeretőd: úgy karolod által
S a hogy dukál - megb...d emberül.

Helikon prűd parfümszagu berkébe,
Csak sz...j ezután is vitézül bele,
A segged mindég kitörüli érte
A babér fínom selymes levele.
Beszélj nekünk tovább is szerelemről,
Te illatos, igaz szavu dalos,
Az vagy nekünk a poéta-seregből,
Mint naiv lánykáknak Pósa Lajos.

Köszöntlek költő! Tudj még soká lőni,
És légy mint múzsád jókedélyű, vig -
Éltessen Isten addig köztünk Lőwy,
Ameddig élnek költeményeid.

