A nyolcak

Bántják a szegény nyolcakat,
Mind csupa seb, csupa cafat.
Kuss,
Mondja nekik minden kritikus.
Leköpik a vásznat,
A képükre másznak,
Se száma, se szeri,
Aki őket veri,
És őket üti
Minden balogsüti.
Hullnak rájuk a pofonok,
Mivel Césanne-nal rokonok.
S a műbarát is csúfolja,
Hogy mégis külömb volt Goya,
S nagyot sercent egy bácsi
Hogy jobb munkát szállított Munkácsy,
Hát így bánnak a nyolcakkal a szittyák,
Rajtuk seb, sár és folt van,
S ők ajkaik sírva csak erre nyitják:
„Nyolcan vagyunk uram, nyolcan”.

