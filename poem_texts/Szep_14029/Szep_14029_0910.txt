[Azt hittem...]

Azt hittem cinege szólt,
Pedig a patkány cincogott.

Olyan boldogtalan vagyok -
Mintha egy zsák búzát cipelnék.

Olyan boldogtalan vagyok
Mintha egy éve szenvednék.

Olyan boldogtalan vagyok
Ha felnézek az égre, beborul.

Olyan boldogtalan vagyok.
Egy-egy sóhaj minden lélekzetem.

Olyan boldogtalan vagyok,
Hogy már örökké csak mosolygok,
Mint aki nagyon, nagyon boldog.

De minden lélekzetem egy sóhaj...

