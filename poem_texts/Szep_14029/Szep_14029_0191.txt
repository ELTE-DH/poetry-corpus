De szégyen élni

De szégyen élni
De szégyen élni
Tovább köszönni
Tovább beszélni

Jaj emlékezni
Jaj mindent tudni
Hallgatni szépen
Némán hazudni

Szégyen a sóhaj
Szégyen a bánat
E hütlenségre
Nincsen bocsánat!

Borúlj rám felhő
Tenger ragadj el
Őszi köd rejts el
Napfény tagadj el

Bújkálni, várni
Haláltól félni
De szégyen élni
De szégyen élni

Remélni, hinni
Éghez epedni
Szívnek dobogni
Meg nem repedni.

