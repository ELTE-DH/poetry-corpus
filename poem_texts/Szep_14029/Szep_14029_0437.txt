„Must - most”

Itt van az ősz megint most,
És megérett már a must
És a kirakatba most
Megint megjelent a must.

Ez a kis cédula most
Melyen két szó van: a must,
És a másik szó a most,
Így van hirdetve a must.

Ez az ősznek dala most,
Szép kis vers ez rólad, must,
Korcsmáros azt hiszi most,
Hogy rimmel a most és must.

Megint eltelt egy év most,
Megint itt az édes must,
Keserű a szívem most,
Hogy megint édes a must.

