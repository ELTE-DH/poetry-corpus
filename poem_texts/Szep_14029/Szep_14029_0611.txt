El, Karlsbadba!

- Fejérváry elégiája -

A volt darabontelnök húsvét után több hétre Karlsbadba utazik.

Hová szívem, lelkem, gyomrom,
Régen vágyik - bizony mondom! -
Fölkeresem most az áldott
Karlsbadot.

Sinylő gyomrok szent Mekkája,
Rád szorultam én is már, ah,
Vénségemre rom lett, rom, rom
Szegény gyomrom.

Nem ízlik már a legjobb koszt,
S nem ihatom, jaj, csak hopkoszt -
Jó gyomromnak fuccs lett, vége
Oh egy éve...

Hajh, egy évig darabonték
Élén hazám ellen ronték,
Gyomorbajom, - ó hallatlan! -
Ettől kaptam.

Ocsmány volt a társaságom,
A legrútabb a világon -
Eszembe jut, s muszáj hányni:
Feilitzsch... Lányi...

Sőt Kristóffy... és a randa,
Undorító, rongy, snassz banda
A hazaáruló-pályán -
Jaj, a gálám!

S szobámba mily bűzös léget
Árasztottak küldöttségek...
Pfuj, a gyomrom az undortul
Fordul, fordul...

Oh Karlsbad bűvös sója,
Páciensek gyógyítója -
Ajkam nyílik sóvár jajra:
Lesz-e írod ilyen súlyos
Gyomorbajra?!

