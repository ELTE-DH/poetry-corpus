HERNYÓ VOLTÁL...

Hernyó voltál, pille lettél,
Idres, bodros, elkap a szél!
Aki meglát, mosolyog:
Húgom-asszony mi dolog...?!

A forró nap el nem éget,
Ünnep néked szombat és kedd;
Csak a tűkör és gitár:
Kezeid közt ami jár!

Ahol elmégy, néznek arra,
Az is, aki nem akarja!
Megigézi szép szemed:
Akire csak ráveted!

Illatos lég... tündér-álom!
Fülmile minden ágon;
Egy, mi benne rosz marad:
Hogy rövid lesz a nyarad!

