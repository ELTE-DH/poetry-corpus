A PÓK VERSENYE.

Versenyre hítta a pók
A selyembogarat,
Remélvén, hogy előtte
Győzelmet ő arat.

És a bogárka fínom
Hosszú selymet bocsát:
A pók ügyes kötéssel
Szerkeszti hálaját.

Szól a biró, kiben a
Két fél megegyezett
S a versenyzők müvéről
Így mond itéletet:

‘Mesterséggel szövéd, pók!
A háló-szálakat,
S amannál fínomabb is,
De - nem tartós, szakad.

Selymed, müvész bogárka!
A tartós szálakért,
Igazsággal nyeré el
A győzelem-babért.

Míg széjjelmálik a pók
Hálója hirtelen:
Tart a szilárd selyemszál
Sok számos éveken.

Ki akkép él, hogy őtet
Túléli, mit mivel:
Annak sírszobra díszlik
A hír repkényivel!’

