CV. LÁLA, LALA, DALILA...

1.

Lála, lala, Dalila!
Te vagy Pannus szívem,
Habár volnék Sámsom is,
Nincsen erőm, hivem:
Ha akarod, lángozom,
Rajtad áll hévségem,
Ha nem, - fázom; huss huss,
Pannus én szerelmem.

2.

Oh Jehova! már hova
Menjek illy kétségben?
Két ut vagyon előttem
Igyekezetemben:
Balra szegény, ha megyek,
Ki lép ösvényemben:
Jobbra pedig nem lehet
Ezer irigyemben.

3.

Dinom dánom, azért is
Desperátus vagyok;
Dura, dura, erára,
Bár gyötrelmim nagyok,
Tala, lalla, falalla,
Mese ez másoknak,
Szemrehányják és bánják,
Kurvanyja azoknak!

4.

Pannus, Pannus, -nus, -nus, -nus,
Mi közi ezekhez?
Fügét mutat, mi köze
Az hamis szivekhez?
Kinek módja, zavaros
Vizekben halásznyi,
Tetszett szivet fog az ki,
Mivel tud horgásznyi.

