HANDABASÁK

Handabasát neki a nyavalyásnak: régi betegség
Bántja fejét, s gyomrát, vess neki handabasát!
Handabasát neki, hogy zavaros feje ostobaságtól,
S hogy szive megromlott, adj neki handabasát!
Handabasát neki hogy mérgében szinte megőrűl,
Hogy nem tud, bár kész, ártani: handabasát!
Handabasát neki hogy nem szégyenl verseket írni.
S hogy cudarok minden versei: handabasát!
Handabasát neki, hogy minden jámborra haragszik,
S hogy minden rosznak pártosa: handabasát!
Handabasát neki, hogy némuljon örökre s a szégyen
Ölje meg őt s minden bűneit, handabasát.

1829-1834

