(A SZÉP HALÁLNAK...)

A szép halálnak bús, de dicső nyomát
Kesergi Muzsád, s szívre ható dalát
Elzengi a méltó Öregnek
Sírja felett szomorú ideggel.

Az árva ömlő érzete tündököl
S gyengéd hevekkel önti keserveit
Versedben, érzést adsz szavaddal
S szíveiket gyönyörűn kifejted.

A híven érző szív magyarázta ki
Indúlatodnak titkait, oh örűlj,
Mert megnyeréd, amiért volt
Most legelőbb szabadulva húrod.

Pest, 1818

