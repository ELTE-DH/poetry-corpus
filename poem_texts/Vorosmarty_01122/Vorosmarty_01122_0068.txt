NÉVNAPI KÖSZÖNTÉS [1]

Csóka, holló, vén rigónép
Rajta! szárnyra keljetek,
S ami széles e világon
Barna van, vagy fekete,
Sanda rajkó, Lucifernek
Százezernyi ördöge
Cirmos arccal, fútt pofával,
Tiszteletre jőjetek.
Egy barátom - hogy tagadjam?
E napot fölszentelé,
Mert nevének, egy hatalmas
Régi névnek ünnepe.
Rajta hát éles torokkal
Fennyen énekeljetek:
„Éljen István!” ezt kiáltsa
Mindenik nagy hangosan.
Éljen amig e világon
Barna lesz és fekete!

Börzsöny, 1822. augusztus

