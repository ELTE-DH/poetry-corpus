(BOLDOGSÁGOT OHAJT...)

Boldogságot ohajt, ó boldog Rabula, néked
Dalra-fakadt Múzsám Tolna vidéke felől:
Bús örömet, beteg épséget, s elavúlt rossz két garasossal
Nagyra dagadt erszényt, s egy guta-csapta zsebet.
Jéggé vált keblet, melytől a lányka szaladjon,
Térdig ronda szakállt, borzasat és vöröset,
Melynél a taplót meggyújtani gyenge dolog lesz;
S melyből végre kötélt fonni nyakadra fogunk.
Ámde, hogy e pompás örvendésemre elájulj:
Élj nagy kínok közt százezer évi halált!!!!!!!!!

Börzsöny, 1820. december 16.

