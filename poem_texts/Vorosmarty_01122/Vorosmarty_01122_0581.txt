PINDÁR MÉRTÉKE (SZERINT)

I. Stropha

1. Oh boríts el engem
2. Szelíden andalodó erő!
3. És jelesítsd énekem,
4. Hogy érdemesen kimerítsem titkaim árját,
5. S ím e lelkesedést, tűz -
6. Rendeiben, melyet ébreszt
7. Böcsös tárgya felriadt
8. Hevemnek - vidám tekintetek, ép
9. Tagok, nemes erő, jeles érzemény
10. Ezen kor ékei!

Antistropha

1. Boldog évek! - az ifjú
2. Kor édes évei! bennetek
3. Kezdi virultát rövid
4. Időre szabott haladása az emberi létnek,
5. S kegyéből az öröklő
6. Mennyei végzetnek, annyi
7. Gyönyörrel fakadnak a
8. Merész, büszke, nyájas kellemek, hogy
9. Varázsaikat a magas érzetek
10. Ki nem kerűlhetik.

I. sor. Epod.

1. Elégelhet ennyit
2. Akárki is, s ezek által boldogan élhet,
3. Teljes szerencse kezében!
4. Noha némelykoron
5. Elméje háborog, - oh kellemes
6. Kor mért maradsz el örökre tőlünk,
7. Miként siet
8. Hátra a part a hajózóktól. 

Pest, 1818

