A leány a kútnál

Radicsevics Sándortól.

Szerb eredetiből

Ahogy tegnap este itten
Egy kis vizet meritettem,
Fürge paripán elém
Fekete szemü legény
Szökken és beszélni kezd:
“Hugom, adj egy kis vizet!”
E szók, nyilak - édesek -
Átverték a szívemet.
Közeledem hirtelen,
Ah, de reszket a kezem.
A korsómat ejtem földre
Három-négy darabra törve.
Még mind itt a sok cserép,
Hajh, de hol van ő, a szép?
Jönne bár most ide, hej!
Másik is hadd törne el...!

