Fekete Ipolynak

Kegyes atyák kedves, hű utóda,
Hadd köszöntsön vígan ez a dal
(Egyszerű vers, nem ünnepi óda)
Téged, derűs, örök fiatal.

Nem hiába olvastad Horácot,
Mosolyogva nézed a telet
S a szelíd Virgilt forgatva, látod:
Minden télre jő egy kikelet.

Adjon Isten néked még sok évet,
Mezei virágot, kerti bort,
Tartsa meg sok tisztelő hivének
Főtisztelendő Fekete Ipolyt!

