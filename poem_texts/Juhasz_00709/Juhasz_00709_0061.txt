Aktuális strófák [10]

Elutazott Caillaux,
Az előkelő idegen;
De előbb mondott valamit
Igen ridegen, hidegen.

Merci, monsieur Caillaux,
Köszönjük az ön igazát,
Nekünk szólni úgy sem szabad,
Mert szeretnünk kell - a hazát!

Ön francia, monsieur,
És nem volt darabont soha,
Ön előkelő idegen,
Önnek pompásan megy sora.

Ön már Párizsba utazott,
Ön nem vár állást, s nem finánc,
Önt nem illeti példaszónk:
Honi szoa, ki mal i panz!

1908

