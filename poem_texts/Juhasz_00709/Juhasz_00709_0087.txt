Szonett [1]

Júliához

Szép Júlia, te kedves feminista,
Ki könyvet írtál régen Mária
S más asszonyok címén, bíz az hiba,
Hogy már megint nem mentem s így a lista,

Nagy bűneim listája, amelyen
A lustaság első helyen virít,
Bővült. Ez engem szintén nem vidít,
De nálad s Márjánál a kegyelem.!

E verset írta egy frissen borotvált
Alanyi költő, hogy ezerkilencszáz
És tizenöt volt. Váltót nem prolongált,

De sokat költött, főleg verset. Egy gyász
Volt élete. Szerette őt az egyház,
De ő inkább szerette a borókát.

1915

