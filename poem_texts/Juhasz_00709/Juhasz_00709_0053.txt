Anakreoni légdal

A Patrie és Vaterland
Már fölszállott a légbe,
Az első megszökött és
A másik füstbe ment már!
De dobban honfiszívem
S már látom azt a percet,
Melyben fölszáll a légbe
A Haza című léggömb,
Mely kormányozható lesz,
Miként Wekerle népe.
S a légből kapott hajónk majd
Elindul napnyugatra
S akár kormány híján is,
Bús ösztönét követve
Elér, ahova készül,
Mármint Amerikába!

1908

