Idegen lugas árnyán

Feketeszőlős, messze lugasban
Bánatos, boldog pihenő,
Ma minden vágyam abbahagytam,
Ilyen lehet, ilyen csöndes
A közeledő temető.

Feketeszőlős, kicsi lugasban,
Idegeni, boldog helyen
Elpihenek ma én magamban,
Ilyen lehet, ilyen néma
Az ismeretlen sírverem.

Feketeszőlős, árva lugasban,
Rátok tekintek, szép napok,
Nyári napok, rég áldozottak,
Ilyen boldog, ilyen messze
Nem leszek, csak ha meghalok!

