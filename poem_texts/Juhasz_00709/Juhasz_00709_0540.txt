Kilenc óra

Kilenc óra. Nyugovóra takarodót fúnak,
Én is fúvok mai gondnak, mindennapi búnak.

Kilenc óra. Öreg este. Feketék a nyárfák,
Mostan szövik ifjú szívek holdas este álmát.

Kilenc óra. Valamikor én fiatal voltam,
De a szépek messze jártak, távol lugasokban.

Kilenc óra. Régi esték, vissza mikor tértek?
Soha, soha. Ifjúságot elvéteni vétek.

Kilenc óra. Takarodó. Térj meg árva lelkem
Megtagadott ifjúságból. Mégis öreg lettem!

