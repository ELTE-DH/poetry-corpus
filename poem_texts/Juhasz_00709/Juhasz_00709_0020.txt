Férfikarének

Az életünk kertjében
Sok szép virág terem,
Az öröm és barátság,
A dal és szerelem.
Boldog, kinek halálig
Virul ilyen virág
S bár jő az élet ősze,
Terem mindig borág.
A borban és a dalban
Édes mámor fogad
S a férfiszív örökké
Talál virágokat.
Szeretni s énekelni
Mindig szabad s lehet,
Szeretve és dalolva
Megszépül életed
S ha jő a búcsúóra
S elnémul éneked,
Az új tavasz virágot
Fakaszt sírod felett!

1926?

