A szerzetes hóráiból

Örvény az Isten! Szörnyű, mély, örök.
Szédülnek tőle mind
A gyöngék, gyávák, bűnösök!

Örvény az Isten! Minden éjjelen
S minden gyötrelmen át
Ez örvény vár és végtelen!

Szeressétek a mély örvényeket,
Szerelmet és halált
S ama nagy, örök életet!

Minden örvényen át híd a remény,
A lélek odatör,
Hol magasság, mélység zenél!

Rózsáitokat vessétek bele,
A nagy örvénybe mind,
Hogy vígan várjon éjjele!

