A borbélyleány

Egy fővárosi hír jelenti,
Hogy egy borbélynak lánya van,
Ki a borbély pályára lépett
Tudatosan és boldogan.

S bár a testület ellenezte,
Az elöljáróság kimondta,
Hogy ez a tény nem ütközik,
Se törvénybe, se tilalomba!

Azóta már a szőke lányka,
Vagy barna lányka, úgy lehet,
Javában nyír és borotválgat
Ábrándos férfifejeket.
S amíg habot ver és az állat
És a fülek tövét kaparja,
A tanulatlan ifjúság
Fejét gyakorta elcsavarja!

1909

