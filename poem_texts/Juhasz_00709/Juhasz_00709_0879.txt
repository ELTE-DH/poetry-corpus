Almássy Endrének!

Huszonöt év! Szép, harcos évek!
Kaptál koszorút és sebet.
Az ember küzdött, néha tévedt,
De győzött a Művészeted!

Fiatalság lázában égtél,
Forradalom tüzében is,
Pardont nem adtál és nem kértél,
Vívtál velem s ellenem is!

Harcos: e szép, bús fordulónál
Az ellenfél vár s tiszteleg,
Művész, dicsőség, üdv neked!

A kardom - elvek tiszta tollát -
Meghajtom most előtted én,
Cyrano, Flambeau, hős legény!

