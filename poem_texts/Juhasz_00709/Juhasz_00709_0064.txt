Őszi strófák

Itt a szezon, itt van újra,
Klauzál téren és korzón
A jelesek és a szépek
Teljes számmal tündökölnek.

Jánosszállás és Velence
Vendégei visszatértek.
Fölhúzzák a görredőnyt és
Az előleget lehúzzák!

Itt a szezon, itt van újra,
Az udvarlók versenyeznek,
A karnők s a primadonnák
Lovagjai vetekednek!

Itt a szezon, itt van újra,
Még nyílnak a Stefánián
Az oleanderek és már
Elhervadt a szalmaözvegy!

1908

