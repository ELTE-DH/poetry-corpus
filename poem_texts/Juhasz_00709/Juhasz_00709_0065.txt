A metzi bárdok

Vilmos szászár, német császár
Vágtat fakó lován,
„Hadd lássam, úgymond, meddig ér
A francia tartomány?

Van-e ott folyó és földje jó?
Legelőin fű kövér?
Használt-e a megöntözés,
A jó szedáni vér?”

Vilmos császár, német császár
Vágtat fakó lován.
Egy szürke automobilon,
Repülni még korán!

S amint a francia határt
Jelzi a láthatár,
Idegessé lesz egy kicsit
A császári batár!

S autó s autokrata
Határszélen halad,
Mert szép a francia haza
De kívül tágasabb!

1908

