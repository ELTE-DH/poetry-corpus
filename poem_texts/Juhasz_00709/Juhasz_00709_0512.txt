Nyárai

Mások szeressék benned a bolyongó,
Örök bohémet, a derűs legényt
S a nagyszerű és mélységes bohócot,
A mókák és nóták emberét.

Szeressék benned azt, ki e vidéken
Igaz művészet kincsét hinti szét,
Szeressék benned a saját tüzében
Ezer színével szikrázó szinészt!

Nekem te több vagy! Én az emberekben
Mindíg a lelket s lényeget kerestem
S a maszkon és a gesztuson keresztül

Megláttam én az embert a szereptül.
Te nékem több vagy, mint szinész, aki
Test az igének... Te vagy Nyárai!

