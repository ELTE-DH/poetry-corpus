A császár Lipcse előtt

Ma rézpacsirták dala száll
A szőke levegőbe,
Ma sas repül, győztes madár,
De véres lesz a csőre!
Ma takarodót ver a dob
És nem az alkonyat festi pirosra
Napnyugatot!

Ő ébred elsőnek. Siet.
Még sok mező vár rája,
Hogy vert csaták bíbor nyomán
Ragyogjon glóriája!
Waterloo tája közeleg.
A fekete posztós, repedt dob
Pereg, pereg...

Lipcse... Waterloo... Ilona...
A sors kereke fordul.
Ananké bronzszárnya süvít
És véresen csikordul.
Robognak rontó csapatok.
Szürke sereg, fehér tábornokokkal,
Sötét éjbe, robogjatok!

