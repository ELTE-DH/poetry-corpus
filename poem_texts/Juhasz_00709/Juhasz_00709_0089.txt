Gyászdal

Szomorú mungópárt, de megrepedeztél,
Amíg a hatalom után epedeztél,
Se hozzád, se tűled, - jaj mi lesz belűled,
Szomorú mungópárt?

Szomorú mungópárt, vége már a bálnak,
Úgy a Pál Alfrédnak, mint a Farkaspálnak.
Lévay - Pool báró kivándorol már, ó,
Szomorú mungópárt!

Szomorú mungópárt, történhetik bármi,
Nem fogsz már a Házba bejárni, kijárni.
Széna-, sőt zabasztag, néked már szavaztak,
Szomorú mungópárt!

1918

