Kísértetek [1]

Minden múlandó és minden halandó,
De ők örökké följárnak nekünk,
Ha jő az est, kinyíl a kriptaajtó,
A szavak zára s eljő szellemük.

Orestes megjelen a bűnt idézve
És fölkél Hamlet apja s mennydörög
És fölsír Romeo szerelmi kéje
S Moor Károly lázadása, mely örök.

Minden múlandó és minden halandó,
De ők még mindig élnek s visszatérnek,
Bár alkotóik háza az enyészet.

Ha jő az est, kinyíl a kriptaajtó,
A szavak zára s eljő szellemük
S az örök titkot súgják meg nekünk!

