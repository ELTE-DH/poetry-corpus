Krajnik Lászlónak

Ott ülsz most Bellóna fáradt fiainál,
Kik borostyánt nyertek Neustadt Hamvainál
De szived szédeleg Paphos partyainál,
Hol Venus mulatoz lankadt Nimfáinál.

Ott látod szép Fillist selyem ruhájával,
Mellyet szél lebegtet gesztenyés hajával,
Öleled Chlorindát kettős almájával,
Mellyet Venus tett volt oda kis ujjával.

Térj vissza, barátom, Buda bércekére,
Itt is rátalálhatsz Adonisz mérgére:
Tekints bár vagy egyet... chy mellékére,
Ott egy Rózsa hajlik Szakasztó kezére.

Dobogni fog szived érzékeny ölében,
Melly a szerelemnek készült mühelyében;
Ő is felgyulladván nyiladtól szivében,
Felirja Krajniknak nevét szép mellyében.

1779 második feléből

