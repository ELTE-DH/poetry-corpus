XXXVIII HALÁSZOK

Alig kelt fel az aranyhajú nap, két halász
Nyereség kedvéért a Dunára ment, és belé
Vetette hálóját; de nem szolgált nekik
A jó szerencse; sőt távozni láttatott
Tőlök, mivel csaknem setétig hasztalan
Fáradtak, ami fájt nekik, s azért haza
Készültek, Illyen szomorú gondolatok között
Voltak, midőn egy nagy hal botlott a csalárd
Hálóba; felhúzták a prédát, és vidám
Énekkel nád-tanyájokhoz siettenek.
Kétségbe nem kell esned, ámbátor gonosz
Kezdete van munkádnak; mert vége jó lehet.

