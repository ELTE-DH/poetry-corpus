HÁROM GONDOLAT THAISZ ANDRÁSNAK, A TUD[OMÁNYOS] GYŰJT[EMÉNY] REDACTORÁNAK

1

Munkásink kévéi tetőled rendbe szedetnek,
Thaisz, böcsület ez, s nagy neked.
Őket is, óhajtom, szedd immár rendbe; s ezerszer
Ezért böcsületed lesz nagyobb.

2

Bosszontod, mond Vitkovicsunk, e mái világot,
Mert ő is bosszont tégedet, és neki mérsz,
Amint ő teneked mér. “Ámde!” Thaisz, te vigyázó
Légy mikoron tormát törsz neki orra alá;
Mert a nagy szájú bekap: ő tenger, s gonoszabb is
Sokkal, mint Jónás cethala volt valaha.

3

Kérdésemre, Thaisz tudnillik tetszik-e vagy nem,
Irt öt hangzatkám, felelél: “Velek én megelégszem”.
Hát tőlem mi okért kérten kérsz többet is ötnél?

