XLVIII UDVARI BOLOND

Wircburgban egykor püspökét az udvari
Bolond felharagította sok vendég előtt.
Tömlöcre vele, tömlöcre! Vidd el porkoláb!
Ugy lőn. Ez ajtót nyit hamar; de mivel csupa
Földet látott a Deliquens, nem méne be.
A porkoláb, hogy emberét rá hajtaná,
Maga vitt szalmát, s előre lépett: a bolond
Ekkor reája zárta tömlöc ajtaját,
S a kulcsot elvitte urához, mondván: Elég
Nehezen bezártam. Mit? Te zártad őtet el?
Hiszen neki kellett oda büntetni tégedet.
Mi hát nem jól értettük egymásnak szavát,
Mond a bolond. Mindenki nevetett; ő pedig,
Hogy büntetéstől felszabadulhatott, örült.

