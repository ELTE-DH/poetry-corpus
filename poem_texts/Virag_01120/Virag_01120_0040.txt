BÜDESKUTI VITÉZ HAZÁNKFIÁNAK EMLÉKEZETE, 1799

Téged, oh harcnak fia! kit hazádért
Halni mond a Hír idegen mezőben;
A dücsőségnek megoszolni félő
Szárnyai visznek.

Ébredett szíved vala háborúkor,
Mint az Északszél; de szelíd üdőkben
A Zefir, nyárnak közepette csendesb
Nem lehet annál.

Puszta halmodról ne törődj, barátod
Lantja megtisztel, mivel érdemes vagy!
Illyetén márványt nem akárki nyerhet
Tőle; örülhetsz.

