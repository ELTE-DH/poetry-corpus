BARÓTI SZABÓ DÁVIDHOZ [2]

Hol vagy? mért hallgatsz? hát már kivetetted eszedből
Fejedre mondott átkomat,
S Jámbusimat neveted?

Fellobbant haragom kész ismét ellened: égek,
Oh tenger! oh föld! mellemen
Kénköves Etna tüzel.

Mérges Nesszusnak mikoron szenvedte haragját,
Koránt sem égett olly nagyon
Herkules Éta hegyén.

Az, lángját kívánta tüzének eloltani; én nem.
Oh Bécsi láncok! bájoló
Fák, padak, és sisakok!

Oh te gyavító hely! rátok kárhoztatom újra
Szabót; ha megjobbúl: öröm -
Verseket énekelek.

