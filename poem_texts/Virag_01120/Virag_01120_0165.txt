LIX VÍZ, SZÉL, BÖCSÜLET

Egykor barátságos beszélgetés között
Mulattak a víz, szél s böcsület. Hogy végezék
Beszédeket, s egymástól válni akartanak,
Hol lelhetnék fel egymást, tanakodtak.
Nekem,
Mond a víz, völgyben van a helyem, s ottan reám
Találhatni.
Nekem pedig, úgymond a szél, magas
Hegyeken vagyon lakásom, s ottan engemet
Találhatni.
Utóbb a böcsület kérdezteték
Amazoktól: hát hol lész te, ha most elhagyunk?
Az egyenes és nyilt szívű erre így felelt:
Ha most elhagytok s vesztetek ti engemet,
Fel nem találtok és találhattok soha.

