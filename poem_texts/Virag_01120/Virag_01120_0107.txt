I TYÚK ÉS CSIRKE

A tyúk fiának, kit mezőre kivitt, imezt
Adá tanácsúl: Oldalam mellett maradj
Mindenkor, és amit s mikor mondok, hamar
Megtedd; egyébként veszedelem jöhet reád.
A kánya felkap, körmös állat, és nekünk
Nagy ellenségünk; tőle méltán félhetünk.
A csirke, mint makrancos, anyjának szavát
És jó tanácsát megvetvén, eltávozott
Messzére, maga kénye szerént fel-alá futkozott,
S ím! a csalitról mint sebes nyil rá röpűlt,
Elkapta s vitte a kegyetlen vad madár.

