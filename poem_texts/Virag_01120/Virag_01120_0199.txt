XCIII PARIPA ÉS SZAMÁR

Egy paripa, ki cifra cafrangban kevélykedék,
A sok dolog alatt eltörődött és fogyott
Szamarat előtalálván, neveté s felrugá;
De nem sokára nyargalásban megszakadt,
És a mezőre gazt s trágyát hordozgatott.
Neki a szamárka víg nyerítéssel: Te vagy,
Szóla, te nyalka! s amaz elpirulván hallgatott.
Senkit ne vess meg. Senki veszedelmén buta
Szamárként ne kacagj; gondold: Emberek vagyunk.

