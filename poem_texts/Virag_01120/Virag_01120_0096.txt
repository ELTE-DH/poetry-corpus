HANGZATKA NÉGYES JAMBUSOKBAN

Polgáraink most hirlelik:
Spártára készűl nagy sereg,
Ártalmasabb mint fergeteg.
S mégis dühét nem kérlelik;

De mindenütt ez hallatik:
Kiben piros vér van s meleg,
Kiben szabad lélek piheg,
Ím! néki dücsre út nyilik.

Fiam! Hazánknak szültelek,
E korra felneveltelek,
S hallád vigan beszédemet.

Példákkal ébresztgettelek,
E szent paisra kértelek;
Vedd most, s vigasztald éltemet.

