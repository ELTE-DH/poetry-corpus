AJÁNDÉK [2]

Drága sarkantyut, vagy arany keresztet;
Sőt arany gyapjat, fejedelmi címert,
Jó barátimnak nagy örömmel adnék
Tiszteletekre.

Illyetén tündér javait szerencsém
Tőlem eltiltá: de Te is valódi
Díszre vágysz, melly fennmarad, és dücsőit
Hamvad után is.

A magyar Lantot szereted leginkább,
Halhatatlanság fia! jer, barátod
Kis magyar lantját örömest tenéked
Adja; fogadd el.

