LXXX ZSUGORI DE ZSOBRÁK

Gyümölcsösében zsugorinak termett: barack,
Sokféle, valamint alma, körtvély, szilva, meggy,
Cseresnye; s mint böcsülte szép gyümölcseit!
Míg változtatni nem kezdette rothadás,
Egy szem cseresnyét (példáúl csak ezt hozom)
Egy szem cseresnyét a világért meg nem ett;
De másnak sem adott.
Fia szégyenlé. Kedvesit
Tehát a kertbe hívta mondván: Csak javát
Egyétek a gyümölcsnek, minthogy azt apám
Nem szereti: mindég rothadott van asztalán.
Az okos vendégek örömest szót fogadtanak.
Zsobrák szájában zabkenyér édes falat.

