[ENNI! MILY MAGASZTOS...]

Enni! Mily magasztos,
Mily fönséges eszme!
Befogadni mindent
Éhező szivembe.

Inni! Mily varázs van
Ebben a szép szóban!
Részt venni az örök
Dicső Dáridóban!

Istenekkel inni
Egy közös asztalnál;
[...]

Nagyétű emberről
Olvastam egy regét
Kii mindent megevett
S megivott szanaszét

Elette a termést
Rémhosszu földeken,
Általette magát
Ezer kásahegyen.

Megitta folyamok
És tengerek vizét,
Érezte mindennek
Zamatát és izét.

És mikor megevett
És megivott mindent
S mindent megemészte
Kereste az istent.

