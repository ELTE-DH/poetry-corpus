INDULÓ

Föl, föl proletárok, előre hadak!
Ütött az óra, itt az idő.
Az eszme hatalma ma tettre ragad.
Fegyverre, ti hősök, előre, te nép,
Ne ülje torunkat a cifra pribék,
Fojtsuk mi ma végleg a sírba a bűnt!

Részünkön a szellem és az erő,
Miénk a földön a hatalom.
Azért, hogy a nap most vérbekelő,
És bárha kezünk ma sok sebet üt,
Kihajt a vérből a rózsa, az üdv,
A béke, az áldás, a szeretet.

Föl, föl nyomorultak, előre rabok!
Itt a szabadság reggele már.
Halál a fejére, ki ránk agyarog!
Pusztítson a tűz és folyjon a vér,
Pusztuljon a gyáva, a léha ledér,
Döfd mélyen a zsarnoki szívbe vasad!

Fejünkön a pálma, kezünkben a jog.
Ez az igazság ünnepe lesz.
Mert győznie kell és győzni fog a jobb,
A gaznak örökre buknia kell,
Dobogjon a büszke, a tiszta kebel
Örökre a szépért és igazért!

Támadjon a porból a porba bukott!
A szabadulásnak ünnepe ez.
Átok a nagyra, ha szíve csukott!
Megtisztul a lángban a vétek, a szenny,
Elpusztul az önző, a szűk kezü menny
A szent, az örök nap fénye alatt!

