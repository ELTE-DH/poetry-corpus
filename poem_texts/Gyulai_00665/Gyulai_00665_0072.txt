KIS BOKRÉTÁM...

Kis bokrétám, szép bokrétám,
Majd ha Marim felkelt,
Harmatoddal, illatoddal
Mondj neki jó reggelt.
És ha meg nem sérted,
S meghallgatná érted,
Súgd meg édes-lágyan
Búm’, titkom’ és vágyam’!

Súgd meg, súgd meg, hogy szeretem
Lángolón és híven,
Kérd, szeressen, meg ne vessen,
Boldogítsa szívem’.
Holtig megszerettem,
Örök rabja lettem!
Súgd meg édes-lágyan
Búm’, titkom’ és vágyam’!

1858

