Rejtett Szók.

I.

Soha a’ vásárban engem’ nem árúldnak,
Noha a’ vásárban a’ kik meg-fordúlnak,
Mind a’ leg-főbb rendek, mind a’ kik kóldúlnak,
Tagadhatatlanúl hasznomra szorúlnak.
Négy részem’ a’ vadász felettébb szereti,
Három lész’; de négygyé nem minden teheti
Magát; négyét ‘s ötét Boris emlegeti,
A’ két végső bennem az ízt érezteti.
Megfejtés: Koporsó.

II.

Betegnek használok, az épet sem sértem,
Sokan meszsze főldre el-útaznak értem.
Fejem ‘s végső lábom elő olly részt állat,
Mellyet félt, ‘s melly nélkűl nem él semmi állat.
Fejem nélkűl nagyobb hasznom mondhatatlan,
Hány állatot tartok meg-számlálhatatlan,
Siet minden állat hozzám sok jó végre,
Lakásra, haszonra, vagy gyönyörűségre,
Vesd-ki a’ hasamat, úgy is hasznos lészek,
Takartatnak velem sok likak, sok részek,
Öt tagomnak hárma nélkűl nem jó lennem,
Semmire sem betsűlsz ha meg nem lesz bennem.
Megfejtés: Feredő, mellyben van fő, erdő, fedő, erő, ‘s.a’.t.

III.

Tör, ront, főldet, Eget, tengert, fel-forgat egészen,
A’ fele zúg, mormol, ‘s a’ fele el-hal ezen.
Még fele újra mozog, ‘s fel-kél, az előbbi felének,
Egy hijján szép kints, a’ leg-utólbi fele.
Megfejtés: Szélvész, mellyben van szél, vész, él, ész.

IV.

Négy ritka; és miért? kettő az ok benne,
Három több, ‘s fordítva még annál több lenne.
Megfejtés: Okos, mellyből ki-telik ok, kos, sok.

V.

Nints falu öt nélkül, nints Város, nints sehol Ország.
Ketteje bár akadály; tartani hárma szeret.
Oszszad más-képpen, három tész’ szinte meg-annyit.
Árt is, használ is ketteje hogy ha hegyes.
Megfejtés: Határ, mellyből ki-telik ha, tár, hat, ár.

