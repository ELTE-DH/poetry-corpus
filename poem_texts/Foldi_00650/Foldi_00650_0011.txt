Egy kevély széphez.

Félre tőlem, szép Kevély!
Rab-bilintsed’ áldozatja
Légyen ám, akár ki fattya,
Hetyke-petyke büszkeséged
Bennem el-nem éri véged’
Nem; felőlem így ne vélj;
Félre tőlem, szép Kevély!

Félre tőlem, büszke Szép!
Szépre nézni nyúgodalmom:
Rabja lenni fő únalmom,
Két szemem gyönyörködése
Szép szabadságom’ veszése.
Veszteség ez! Drága Kép!
Félre tőlem, büszke Szép.

