A’ Le-szált Galambhoz.

Ne menj szelíd Galamb, ne menj előttem,
Nem háborítalak meg.
Az én szemem gyönyörködik te benned,
Gyönyörködik szemedben.
Szép a’ szemed, te lángozó szemed szép,
Tarjászkodó nyakad szép!
Szép a’ fejed, te bóbítás fejed szép!
Ki-düllyedett begyed szép!
Piros lábad szépen topog, midőn te
Elébb tovább szemetskélsz.
Fényes tollad sok színt mutat, midőn te
Iregsz forogsz azokkal.
Repűlsz kegyes Galamb, repűlsz előllem -
Viszed gyönyörködésem’.
Járj békével kegyes Galamb, ha el mégy,
Se ölyv, se sas ne bántson.

