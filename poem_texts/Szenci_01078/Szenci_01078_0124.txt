CXXIV. ZSOLTÁR

T. B.

Háláadás az megszabadításért.

1

Az Izráel ezt nyilván mondhatja:
Ha az Isten nem lött volna velünk,
Ha ő nem lesz vala segétségünk,
Midőn az embereknek soksága
Kegyetlenül támada ellenünk,

2

Elnyelnek vala ők elevenen,
Úgy reánk gerjedt vala haragjok,
Minket teljességgel az nagy habok
Vízzel elburítnak vala szörnyen,
Ránk omlanak vala nagy patakok.

3

Az nagy árvíz reánk rohan vala
És elnyeli vala életünket,
Dicséret Istennek, hogy ő minket
Az ő fogoktúl megszabadíta,
Hogy ők meg ne ennének bennünket.

4

Miképpen elszalad az madárka
Az madarász tőriből, akképpen
Megszabadulánk az tőrt elszegvén,
Mert életünknek az Úr ótalma,
Ki mennyet, földet teremté bölcsen.

