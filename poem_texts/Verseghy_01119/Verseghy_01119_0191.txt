Ének páduai Szent Antalról.

Ha kívántok nagy csudákot,
Szent Antalhoz mennyetek.
Ha szenvedtek nyavalyákot,
gyámolt tőle kérjetek.
Bélpoklosság, a’ szükségek,
a’ halálnak íjjai,
a’ tévelygés, az inségek,
az életnek gondgyai
‘s az ördögnek bús ártalmi
attúl messze szállanak,
kit Antalnak szent oltalmi
pajzsok alatt tartanak.
Intésére a’ tengernek
csillapodnak habjai,
a’ kárvallott jó embernek
vissza térnek javai;
a’ bilincsek szét szakadnak
a’ veszélyek sinlenek,
a’ csapások eltikkadnak
az áldások csengenek.
Tapasztallya Páduának
népe sok jóvoltait;
érzi a’ föld glóbissának
minden része karjait.
- Örök dücső az Atyának
a’ mennybéli trónusonn,
örök dücső szent Fiának
most és minden korokonn.
Örök dücső a’ Léleknek
ki lelkünköt szenteli.
Vegye bérit a’ mennyeknek
ki szent Antalt tiszteli!

(1822.)

