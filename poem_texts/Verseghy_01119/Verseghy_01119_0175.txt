Új esztendő’ napjára való ének.

Egész eggy hosszú esztendőnek
elfolytak ismét napjai;
‘s éltünknek, mint a’ gyors üdőnek
nagyobbra nyíltak sírjai.
Közelget ránk a’ végitélet
melly vétkeinket bünteti.
Hajnallik a’ dücső igéret,
melly érdeminket fizeti.

Köszönnyük, Isten! mély hálával
ránk hintett sok malasztidot;
nagy jóvoltodnak szent karjával
lenyújtott bő áldásidot.
Ah! hogy most Téged’ jó Atyánknak
tapasztalásbúl ösmerünk;
vaksága végett sok hibánknak
melly szívepesztő szígyenünk!

Teremts új lelket mellyeinkben,
szolgálatodhoz új tüzet.
A’ régi ember szíveinkben
ne lellyen többé lakhelyet.
Újítsd meg bennünk szent nevedhez
a’ hódolásnak repteit,
embertársunkhoz, mint képedhez,
a’ szeretetnek kegyeit.

Jer, bárki vagy, ki ellenségnek
tartottad eddig szívemet,
vess czélt a’ régi gyűlölségnek,
szorítsd mellyedhez mellyemet!
‘S te is barátom! szent frígyünknek
adgy új erőt, új életet!
Áldozzunk eggyütt Istenünknek
mindnyájan újúltt szíveket.

(1819.)

