A’ Magyar Henriásról.

Ha Magyar Henriást vészek a’ kezembe,
edgy titkos tűz’ lángja lobog a’ szívembe.
Néha mint a zápor, könyveim zúgással
folynak, ‘s az ortzámon tsatáznak edgymással:
néha, ha Burbonnak dolgait gondolom,
edgy bölts kéz’ munkáit ő-benne fontolom.
E’ jeles könyv bátor ki essék kezemből,
de illy sohalytások folynak a’ szívemből:
Bőlts Isten! illy Burbont támaszsz a’ Hazának,
ki nem iszsza vérét saját Jobbágyának:
bár álna az illy szív’ boltya kösziklából,
soha ne készűlne koporsója fából!
Bőlts természet! szűlj illy okos Voltéreket,
bár eretnek lész-is, tsak illy eszűeket;
bőltsesség’ Istene, óh te bőlts Minerva!
légy olly kegyes Atyánk, mint vólt Tráján, Nerva.
A’ Hélikon hegye nállunk-is zőldűljön,
az igaz bőltsesség a’ tetején űljön.
Ennek a’ tövében forrás-is fakadjon,
Magyar Músáinkra bőven ki-áradjon!
Épűljön edgy oszlop a’ hegy óldalára
illy emlékezetes betűk óltalmára:
Pétzelit már készen várja a’ laurussa;
mert a’ Magyar-égen repdes a’ virtussa.
Pétzeli ád nyelvet a’ Magyar-nimfáknak,
ő lelkesit, gerjeszt tüzet a’ Músáknak.

(1787.)

