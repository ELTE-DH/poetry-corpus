Szerelmes üzenet.

Siess pásztor zöld mezőkről,
siess Thirzis völgyéhöz
‘s ha meg-látod, mond szivemről,
hogy ohajtoz szivéhöz.
Mond, hogy a’ mit el-vitt tőlem,
hozza viszsza kedvemet,
mert ily kintsből ah! már érzem,
tréfát üzni nem lehet.

Még hajnalkor ki-sétálok
a’ zöldellő erdőkhöz
‘s nála nélkül estig sirok
ülvén régi vizünkhöz.
Nints, a’ ki a’ tölgyfa mellé
állyon, hogy fel-keressem,
nints, ki hársfánkra fel-metzné
nevemet; nints kedvesem!

Most virágzó életemnek
sirva töltöm napjait,
disze helyett szerelmemnek
búmnak érzem nyilait
ah! a’ mit el-vittél tőlem,
kérlek Thirzis! hozd viszsza,
másképp önkint kardra fekszem,
tudd meg! - - de tsak álmomba.

(A 80-as évek végéről.)

