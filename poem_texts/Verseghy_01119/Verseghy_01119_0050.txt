Laura Thirzishez.

Oh! Tirzisem! ne hadd a’ félelemtől,
ez elmegyilkoló kegyetlen ölyvtől,
ne hadd meggyőzni szívedet!
Maradgy te a’ nemesb erköltsnek hűve,
‘s megszígyenűl a’ tsúf Irígyek’ nyelve,
melly rágalmazza híredet.

A’ Sas, a’ rá tekergett viperával,
melly őtet lesben várta nyíltt agyarral,
nézzd, melly nagy szívvel küszködik.
A’ fellegekbe száll az ellenséggel,
sok ízre tépi büszke tsendességgel,
‘s a’ nap felé emelkedik.

(1793.)

