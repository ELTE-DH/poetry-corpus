Amor és a’ Halál.

El-setétedvén a’ minap Amor a’ Halállal,
egy hajlék alá fekszenek kiki nyilaival,
le-rakják ives tegzjeket,
álomnak adják szemjeket,
el-beszélvén prédájokat,
szám nélkül volt zsákmányokat,
nyugtattyák testeket.

Azomban éjfél üdején zördülés történik,
fel-ijjed a’ két szarándok, ‘s tegzéhöz kapkodik.
Nem tudnak szólni féltekben,
pihegnek a’ setétben
Amor Halálnak tegzét,
Halál viszszontag Amorét
fel-füzi ölében.

El-menvén kettős ösvényre egymástól távoznak,
hajnalkor idegen nyilakkal erőssen nyilaznak,
Halál az öregekre,
Amor tzéloz szépekre.
Azóta halnak az iffiak
‘s vetemednek az aggottak
a’ tsúf szerelemre.

(A 80-as évek végéről.)

