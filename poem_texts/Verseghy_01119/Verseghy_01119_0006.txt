Tele Pap ‘Sák.

Tsuda! Pap létemre nem látok szükséget
záros Kamarámba találok bővséget,
egésségem vagyon ételem, ‘s ítalom,
kérni kell meg-adja ezt az főbb hatalom!
Tsendességben élem magános életem,
pár nélkűl végezem, hogyha végezhetem.
A’ pirosló Hajnal meg-nyítja szememet,
hát miért rontsolnám az ágyba testemet?
Ha indúl a’ fényes nap gyors futására,
fel-viszen mingyárt a’ Parnassus halmára.
Beszéllek jó reggel a’ tudós Músákkal,
kezet fogok mingyárt a’ szűzebb Nimfákkal.
Közönséges helyen mikoron áldozom,
a’ bűnös bűnei kötelit oldozom.
Van Isten, van Vallás, Isten a’ szerzője
valamint e’ roppant Világ teremtője;
mi légyen a’ Vallás belső természete,
tanítom: az Isten ‘s mások szeretete:
ezt pedig végezem tsak rövid ígékkel,
farizéus volnék bővebb beszédekkel.
Ezek után ismét fontosabb dolgomat
kezdem és végezem az hivatalomat,
a’ nap ha fel-hágott az Égnek hátára,
rövid árnyékot vét főld golyobissára;
el-hagyom akkoron tanító szobámat,
magam meg-tekíntem füstölgő konyhámat;
hát már készen látom sokszor asztalomat,
vígan eszem, iszom jó izű boromat.
Ha pedig Morféus hív nyugodalomra,
szememet ingerli a’ déli álomra:
két fertály órában testem meg-frisseli,
érezhetöképpen erőmet neveli.
Ifjú barátaim vidám áll-ortzákkal
szemöldököm rántzát simittyák tréfákkal;
szép virágos kertem érzékenységemet
elevenné tészi, hizlalja szememet;
ha így a’ természet kedvemet tőltötte,
esővel a’ főldet Orion nem öntötte,
sétálók a’ sebes Szamos víz partyára,
itt-is edgy kis gondom van a’ Libellára.
Itt pihenést veszek szép fák árnyékában
hát itt-is a’ Músák űlnek edgy sorjában.
Bámúlva tsudálom a’ zöld természetet
a’ sok gyűmőlts fákat mint szép épűletet;
ha a’ nap el-siet nyugavó helyére,
én-is botsátkozom ugyan fenekére:
a’ setét éjjelből nappalt nem tsinálok,
teremtőm tzéljának, mert ellent nem állok.
Nem akarok lenni Bagolj vagy Denevér,
alszom, ereimben ha jól forog a’ vér.
Kedvesek, józanok álom látásaim,
a’ midőn beszéllik reggel vánkosaim.
Ha ki e’ világtól magát meg ojhattya;
a’ Titzius sassa máját nem szaggattya.
Bóldog, a’ ki meg-fér a’ maga bőriben,
nem érez tövisset az újja hegyiben.
Tindálnak bé-dugtam rágalmazó száját,
ha nem köszörűlné újjabban pennáját.

(1787.)

