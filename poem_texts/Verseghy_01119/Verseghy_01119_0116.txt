Klárikához. [1]

Halványodva kerűlsz Klárika! engemet,
mint a’ szarvasünő, melly veszedelmeket
vélvén lenni nyomában,
réműltt annya megé szalad.
Mert ammint kiszökik csipketanyáibúl
a’ gyík, ‘s a’ ligeten átsuhog a’ tavasz,
félénk szíve azonnal
elhal, ‘s térgyei rengenek.
Ám én nem keresem véredet ontani,
mint a’ farkas ezét. Szűnny meg anyád utánn
síránkozni! Az érett
szűzhöz férjfiak illenek.

(1806.)

