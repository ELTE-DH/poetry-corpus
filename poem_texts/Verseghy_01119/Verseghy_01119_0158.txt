A’ Könyvek.

Könyveket olvasván, fordítsd meg bennek az embert,
hogyha világunkonn csendesen élni akarsz.
Mert azt állhatatos törvénynek nézik az Írók,
kik bölcs magzatikot nyíltt piaczokra viszik,
hogy csupa jóságban festvén úszkálni nemünköt,
a’ nemes erkölcsöt több kreditumba tegyék.
Ámde mikint a’ dőre bogár levegőnek itélvén
mindent a’ mi fejér, falba taszíttya fejét,
úgy te is eltévedsz, ha csak azt nem hordod eszedben,
hogy nem arany mindég, a’ mi szemünkbe ragyog.

(1806.)

