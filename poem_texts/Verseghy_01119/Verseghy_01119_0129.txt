Vénus és Ámor.

Eggy gyönyörű dombot választván nyári lakásúl
Pindusnak ernyes oldalánn
vérszemes Ámornak szép annya, kivitte magával
Cyprus-szigetbűl gyermekét,
hogy buja lángoktúl mentt érzésekre tanítsa
e’ szent ligetnek eggyügyű
népe között, hova még a’ romlott várasi erkölcs
mindaddig át nem hathatott.
«Fébus’ húgaihoz feljárhatsz játszani,» úgymond
virgoncz fiának, kit kezénn
eggy kies alkony utánn mulató kertébe vezérlett;
«rosszat közöttök nem tanúlsz.
Ámde az ösvénybűl ki ne menny, melly innen Apollo’
épűletéhez felvezet,
hogy ne talán sűrűi között a’ puszta ligetnek
vad állatokhoz tévelyedgy.
Onnan is úgy ügyekezz haza jonni, hogy el ne setétedgy,
‘s e’ domb alá, hol házam áll,
a’ szatirus-nyájnak völgyébe le menni ne próbálly!
Bozóttal átfontt lapjainn
két nagy czédrus alatt eggy mélly kút fekszik. Apollo
itattya ebbűl bárusit,
hogy megrészegedett fővel dalolásra fakadván,
magos regéket írjanak.
Ezt te kerűld, ne talán iszonyú méllyébe lebukván,
dühös vizétűl megromolly.»
Szót fogadott Ámorka soká, ‘s már szembekötőskét,
vagy czinczogót, már zálogot
vagy bújóst játszván az enyelgő Músacsoporttal,
eltöltögette napjait.
Ámde tapasztalván, hogy víg játékai által
kis szíve jobban meghevűl,
mellynek gerjedező tüzeit Fébusnak akarta
bölcs udvarában hűteni,
‘s hogy mulatási utánn újúltt hatalommal ocsódnak
mellyében ollyan vággyai,
mellyek elégítést nem lelnek gyermekörömben,
megúnni kezdte úttyait.
A’ szatirus nyáj is, mikor a’ Músáknak ölébűl
fészkébe vissza repdesett
estve felé, ‘s a’ kút, melly dőre dalokra hevíti
a’ bárdusoknak torkait,
a’ szabadabb síknak tiltott szépségivel eggyütt,
eszébe tüntek szüntelen’.
A’ tilalom vétekre noszít, ‘s a’ lopva beszürcsöltt
kéj édesebbnek tartatik.
Végre lement, ‘s a’ czédrusokot fellengeni látván,
mély Castalishoz kullogott.
Még tova volt sima széleitűl, már érzeni vélte
nyirkának édes illatit.
Majd közelebb menvén, lefeküdt a’ gyenge selyemre,
melly tiszta partyánn sarnyazik,
‘s nagyra meredt szemmel buborékit forrani nézvén,
csudálta kristály gyöngyeit.
«Ez legyen olly rossz kút, úgymond kétkedve magában,
melly megdühítse véremet?»
‘s újjaival kóstolni valót meregetni akarván
belőlle, addig csúszdogált,
még derekának egész terhével előre simúlván,
a’ csalfa kútba süllyedett.
Hangzott a’ zuhanás, hangzott tízszerte nagyobban
Ámornak éles jajszava,
melly felelő sziklái között a’ puszta hegyeknek
megsokszorozván életét,
a’ szomorú esetet nyilván panaszolta eladdig,
még híre nyögve felhatott
Czipris’ tornyaihoz, ki szavát réműlve megértvén
eső fiának, nyil gyanánt
a’ szatirus térségre repűlt, ‘s a’ kútba tekíntvén:
«nem mondtam úgye, gaz kölök!
hogy bele buksz? Nyújtsd fel kezedet, szárazra segítlek.»
Azonban Ámor, szétfeszűltt
szárnyaival tartván tetejénn a’ gyenge vizeknek
lankadni látszó tagjait,
felmosolyog, ‘s «áh! Asszonyanyám, melly édesek, úgymond,
e’ drága kútnak hüssei!
A’ kaczagó Musák tüzemet csak gyújtani tudgyák;
e’ kút hüvíti véremet.
Bölcs Helikon! nyújts bérczeidenn csemegéket azoknak,
kiknek nem égnek szíveik!
Én köteles nyilazásim utánn ide járok ezentűl
napalkonyonkint fürdeni.»
Tiltsd meg az ártatlan mulatást a’ gyermeki szívnek,
törvényszegésre szoktatod;
és ha talán igazat nem mondasz néki azokrúl,
a’ mik javára nincsenek,
megsejtvén üregét szavaidnak, jónak itéli
még a’ veszélyes rosszat is.

(1806.)

