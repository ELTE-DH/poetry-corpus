Papagéno.

Eggy lyánka, vagy menyecske
kell Papagénónak.
Csak illyen gerliczécske
tehetne boldognak.

Melly bölcsen, melly édesen élnék,
sok herczeggel meg nem cserélnék,
ha volna ölemben eggy szív,
melly férje’ szerelmében hív.

Nincs lángomat a’ ki megszánnya,
melly szívemet fellegig hánnya?
Ah! ennyi leányka közül
szavamra csak eggy sem hevül.

Ha lángomat senki sem ójtya,
még mellyemet végre megfojtya.
De csókol eggy asszonyi száj,
egyszerre meg semmim sem fáj.

(A 90-es évek első feléből.)

