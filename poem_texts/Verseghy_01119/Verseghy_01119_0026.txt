Klári.

Meg-látván a’ kis Klári
Aszszony-Anynyát tsókolni,
meg-tsalt, ugy mond, a’ Néném
kába volnék, ha hinném
hogy a’ férfi tsók tilalmas.

Antuskám is mondotta
esténkint a’ kapuba,
ne higygyek a’ Nénémnek,
jól tudgyák a’ Legények,
hogy férfi tsók nem tilalmas.

Mit tud ahhoz Antuskád,
mi tudgyuk a’ tsók dolgát
hogy ha egyszer Anya lész
‘s akkor tsókot adsz, vagy vész,
nem lesz férfi tsók tilalmas.

Ugy de mikor lesz e’ meg?
O! Aszszonyám mondgya-meg,
leszeke hamar Anya,
mert már tudom akkorra
nem lesz férfi tsók tilalmas.

(A 80-as évek végéről.)

