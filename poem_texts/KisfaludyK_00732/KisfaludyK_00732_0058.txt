20. Én is voltam szegény legény

Én is voltam szegény legény
A mig nem szerettem.
De azóta gazdag vagyok,
M’óta rabbá lettem.

Ha pénzem nincs, rátekintek
S mindjárt kincset látok;
Ha megölel, bú, baj gondok!
Nevetek reátok.

Szépen zeng a kis pacsirta
Ha tavasz kifejlett,
Szebben danol édes Rózsám
Pergő rokka mellett.

Arcza milyen, keble milyen -
De azt meg nem mondom,
Mert többen is megszeretnék,
Lenne akkor gondom!

