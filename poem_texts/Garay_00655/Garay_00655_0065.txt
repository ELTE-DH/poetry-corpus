AZ ÉJI LÁMPÁHOZ.

Jó lámpa, régi társam és virasztóm,
Előled az éj korma elhalad;
És én tövises pályám bérczes utján
Közelb, közelb vergődöm általad,

Vedd háladásom a nyújtott világért! -
De ah, mi ez? elalszol-e tehát?
Költőd, ha kell, világokat teremthet,
De nem teremtheti meg - olaját...

Minek kivánjak fényes ragyogást,
Elég, ha tettem, a mit te nekem...
S ha egy könyű hull is sirom porára:
A nap fényét nincs mért irígylenem!

