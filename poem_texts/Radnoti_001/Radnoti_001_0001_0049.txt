Nocturno

Szeretkező macskák sivitottak
a háztetőn, a kéményünk alatt,
az ajtónkról ma éjjel leszakadt
és sikoltva tünt el a denevér,
vészfüttyök nyargaltak szélparipán
a padláson ma sípolt a magány,
a szobákban a borzalom lakott,
a sarkokban a setét lapúlt,
szellem nyitogatta a nagykapút
és elnyújtva remegve az orrát
rekedt kutya ugatta a holdat
és siratott engemet a holtat
akinek mellén ott űlt a halál.

Reichenberg, 1928. május 30.

