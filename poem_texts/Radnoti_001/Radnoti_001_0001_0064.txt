Szerelmes, őszi vers

Gy. F.

A júliusi tarlón pattanó
szöcskéken ámúltam szaporán
s tenyerem alatt a kedves gyönyörű
kamaszmellei értek vidáman.

Most mélyül már szemében a kék
és zsákos gabonák tömött csudái
előtt hajtjuk le őszi fejünket.

Csókok gondjától sulyosúl a ház
s költöző madarak nehéz
tollaitól fordúl emlékezőre
a táj éretten és régi mesékre:

valamikor, ha messzi jártam tőle,
földről pipacsok véres pöttyeit
s az égről csillagokat akartam
a hajára hozni néki.

1930. augusztus 11.

