A régi házra

a nap sután süt és játszi kis angyalkák pucér köldökkel
szórakoznak a szélfogamarta vén ház falán...
lomha, nagy szines legyek között őrült táncot járnak a
sugarak egy kintfelejtett virágcserép fölött....
és ha egy sarokból a szél nyomán felszáll a por,
a nap az ódon emlékek között szemtelen kotor...
a cserép szélfogamarta fal, pad nyomán ujra és ujra, –
talán az angyalkák száján új mese fakad
és rezgőn sír végig a házon az unalom és pókhálót fon
keresztbe a régmosott, poros ablakokon...

Margitsziget, 1927. június 14.

