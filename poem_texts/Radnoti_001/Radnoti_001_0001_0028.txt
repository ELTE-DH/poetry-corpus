Helyzetjelentés

Férfiöklökön kiüt a penész s
fehéren hahotázik; gyerekanyák
száját fekete éhség üli vacogva,
mert mérges réten legel régen a ló is,
vörösredagad fájó fogatája;
ágon kínjában pörg az almavirág
és jajjá válva röpül el Moszkva felé;
korgóhasu felhő lustán hegyen ül,
de sötét lábaközén bagózó viharok
régi fegyvereket kalapálnak és
fülüket néha lehajtva a földre
vigyáznak a messzi dudákra.

1931. október 9.

