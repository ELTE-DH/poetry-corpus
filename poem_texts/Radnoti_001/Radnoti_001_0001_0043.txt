Mert föld van az avar alatt...

Mégis föld van az avar alatt,
tegnap én a mélyére ástam
és ott alatta megtaláltam.

Hatalmas, zord ujjaim között
melyekkel az Időbe vájtam,
esőcsöppek peregtek lágyan,
a sokszinű levelek között
– melyek nyáron esőért vágytak
és most örök esőben áznak –
remegtek az ujjaim között
melyekkel az Időt tépáztam,
büszkén keresve megaláztam,

Mert főld van az avar alatt
tegnap én a mélyére ástam
és ott alatta megtaláltam.

Reichenberg, 1927. október 28.

