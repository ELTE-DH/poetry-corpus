Szombat éji groteszk

Fán űl a telihold és az ágon
vörösen himbálja magát. Boros
munkás tántorgó hangja süvölt.
Denevérek húznak a fák közt s
fekete rendőr is közelebbre
sípolja a társát. Szél indúl a
kocsmák felől és porból tornyokat
épít az útra, ahol szerelmesen
négy zsemlyeszín agár szalad. Asszonyok
félnek most hazatérő embereikben
megfeszült, eljövendő gyermekeiktől!

1930. szeptember 28

