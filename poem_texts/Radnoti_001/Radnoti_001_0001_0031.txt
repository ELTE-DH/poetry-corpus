[Hát szaporázol már, kedves kisöcsém, de hiába]

Hát szaporázol már, kedves kisöcsém, de hiába,
Ebben az évben is én! — én leszek az öregebb!
Könyvecskét adok ím, F. sándori bőrbe kötöttet,
S hogy ne siránkozz itt, képes a, — fényes a könyv.
Fancsika és Miklós üzen ezzel a csöppnyi papírral,
Azt üzenik, hogy „gyógy", élj vígan és szaporodj!
Ronda világunkat moly rágja ki ott, ahol éri.
Dolgozz csak szaporán, hogy gyarapodjon a mű!

1938. március 24.

